{
    "version_name": "",
    "book_id": 64,
    "book_title": "3_John",
    "page_title": "3 Yûhenna ١",
    "chapters": [
        {
            "chapter": 1,
            "verses": [
                {
                    "verse": "١ [1]",
                    "text": "لە پیرەکەوە ، بۆ گایۆسی خۆشەویست کە لە ڕاستیدا خۆشم دەوێت."
                },
                {
                    "verse": "٢ [2]",
                    "text": "ئەی خۆشەویست، نوێژ دەکەم کە لە هەموو شتێکدا سەرکەوتوو بیت و تەندروستیت باش بێت، هەروەک دەروونت سەرکەوتووە."
                },
                {
                    "verse": "٣ [3]",
                    "text": "زۆر دڵخۆش بووم بەوەی چەند برایەک هاتن و شایەتی دڵسۆزی تۆیان بۆ ڕاستی دا، هەروەک بەگوێرەی ڕاستی دەڕۆیت."
                },
                {
                    "verse": "٤ [4]",
                    "text": "خۆشی لەمە گەورەترم نییە کە گوێم لێ بێت منداڵانم بەگوێرەی ڕاستی دەڕۆن."
                },
                {
                    "verse": "٥ [5]",
                    "text": "خۆشەویست، تۆ بە دڵسۆزییەوە هەموو شتێک بۆ خوشکان و برایان دەکەیت، بە تایبەتی بۆ نامۆکان."
                },
                {
                    "verse": "٦ [6]",
                    "text": "ئەوان لەبەردەم کڵێسا شایەتییان لەسەر خۆشەویستیی تۆ داوە. کارێکی باش دەکەیت کە بەو شێوەیەی لەلای خودا شایستەیە بەڕێیان بکەیت،"
                },
                {
                    "verse": "٧ [7]",
                    "text": "چونکە ئەوانە لەبەر ناوی مەسیح هاتوونەتە دەرەوە و هیچ شتێکیان لە بێباوەڕان وەرنەگرتووە."
                },
                {
                    "verse": "٨ [8]",
                    "text": "بۆیە پێویستە پێشوازی لە کەسانی وەک ئەوانە بکەین تاکو بەیەکەوە کار بۆ ڕاستی بکەین."
                },
                {
                    "verse": "٩ [9]",
                    "text": "بۆ کڵێسام نووسیوە، بەڵام دیۆتریفس کە دەیەوێت لەنێوانیاندا ببێتە یەکەم، پێشوازیمان لێ ناکات."
                },
                {
                    "verse": "١٠ [10]",
                    "text": "بۆیە ئەگەر هاتم، کردەوەکانی و ئەو غەیبەتانەی کە سەبارەت بە ئێمەی گوتووە دەیخەمەوە یادی. هەروەها بەوەشەوە نەوەستاوە، بەڵکو نایەوێت پێشوازی لە خوشکان و برایان بکات و هەر یەکێک بییەوێت پێشوازییان لێ بکات، ڕێی لێ دەگرێت و لە کڵێسا دەریدەکات."
                },
                {
                    "verse": "١١ [11]",
                    "text": "خۆشەویستم، لاسایی خراپە مەکەوە بەڵکو چاکە. ئەوەی چاکە بکات لە خوداوەیە، ئەوەش خراپە بکات، خودای نەبینیوە."
                },
                {
                    "verse": "١٢ [12]",
                    "text": "دیمیتریۆس لەلایەن هەموو کەسێک و لەلایەن ڕاستیشەوە شایەتی بۆ دراوە. ئێمەش شایەتی دەدەین، ئێوەش دەزانن شایەتی ئێمە ڕاستە."
                },
                {
                    "verse": "١٣ [13]",
                    "text": "زۆرم هەبوو بۆتی بنووسم، بەڵام نامەوێت بە قەڵەم و مەرەکەب بێت."
                },
                {
                    "verse": "١٤ [14]",
                    "text": "بەڵکو ئومێدەوارم بەم زووانە بتبینم تاکو ڕووبەڕوو قسە بکەین."
                },
                {
                    "verse": "١٥ [15]",
                    "text": "سڵاوت لێ بێت. برادەران سڵاوت لێدەکەن. بە ناوەکانیان سڵاو لە برادەران بکە."
                }
            ]
        }
    ]
}