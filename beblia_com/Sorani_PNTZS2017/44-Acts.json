{
    "version_name": "پەیمانی نوێ و زەبوورەکان بە سۆرانی",
    "book_id": 44,
    "book_title": "Acts",
    "page_title": "Karên Şandiyan 28",
    "chapters": [
        {
            "chapter": 1,
            "verses": [
                {
                    "verse": "1",
                    "text": "به‌ڕێز تیئۆپیلا، له‌ سیپاره‌ی یه‌كه‌ممدا ده‌رباره‌ی هه‌موو ئه‌وه‌ی ئیشۆع ده‌ستی پێكرد بیكات و فێری بكات نووسیومه‌،"
                },
                {
                    "verse": "2",
                    "text": "تاكو ئه‌و ڕۆژه‌ی تیایدا به‌رزبووه‌وه‌، دوای ئه‌وه‌ی به‌ ڕووحی پارسا ئه‌و په‌یامبه‌رانه‌ی ڕاسپارد كه‌ هه‌ڵیبژاردن."
                },
                {
                    "verse": "3",
                    "text": "دوای ئازار چێژتنی به‌ به‌ڵگه‌ی زۆر به‌ زیندوویی خۆی پیشاندان، له‌ ماوه‌ی چل ڕۆژدا بۆیان ده‌ركه‌وت و سه‌باره‌ت به‌ پاشایه‌تیی خودا بۆیان دوا."
                },
                {
                    "verse": "4",
                    "text": "كاتێ له‌گه‌ڵیان كۆبووه‌وه‌، ڕایسپاردن كه‌ “یروشلایم به‌جێ مه‌هێڵن، به‌ڵكو چاوه‌ڕێی به‌ڵێنه‌كه‌ی باوک بكه‌ن كه‌ له‌ منه‌وه‌ بیستتان."
                },
                {
                    "verse": "5",
                    "text": "چونكه‌ یوخه‌ننه‌ن به‌ ئاو عه‌مادی كرد، به‌ڵام ئێوه‌ پاش چه‌ند ڕۆژێكی كه‌م به‌ ڕووحی پارسا عه‌ماد ده‌كرێن”."
                },
                {
                    "verse": "6",
                    "text": "ئه‌وانه‌ی پێكه‌وه‌ كۆببوونه‌وه‌ لێیان پرسی و وتیان: “په‌روه‌ردگار، ئایا له‌م كاته‌دا پاشایه‌تی بۆ ئیسڕائیل ده‌گه‌ڕێنیته‌وه‌؟”"
                },
                {
                    "verse": "7",
                    "text": "پێی فه‌رموون: “بۆتان نییه‌ ئه‌و كات و سه‌رده‌مانه‌ بزانن كه‌ باوک به‌ ده‌سه‌ڵاتی خۆی دایناون."
                },
                {
                    "verse": "8",
                    "text": "به‌ڵام كاتێ ڕووحی پارساتان دێته‌ سه‌ر هێزێک وه‌رده‌گرن، بۆ من ده‌بنه‌ گه‌واهیده‌ر، له‌ یروشلایم و هه‌موو ئیهوود و شمرن، تاكو ئه‌وپه‌ڕی زه‌وی”."
                },
                {
                    "verse": "9",
                    "text": "كه‌ ئه‌مه‌ی فه‌رموو و ئه‌وانیش ته‌ماشایان ده‌كرد، به‌رزبووه‌وه‌. هه‌ورێک له‌به‌رچاویان شاردییه‌وه‌."
                },
                {
                    "verse": "10",
                    "text": "كاتێ ئه‌و ده‌ڕۆیی، ئه‌وان سه‌رنجیان له‌ ئاسماندا بوو، دوو پیاو به‌ جلی سپییه‌وه‌ له‌لایانه‌وه‌ ڕاوه‌ستاون."
                },
                {
                    "verse": "11",
                    "text": "وتیان: “گلیلاییه‌كان، چیتانه‌ ڕاوه‌ستاون سه‌یری ئاسمان ده‌كه‌ن؟ ئه‌م ئیشۆعه‌، كه‌ له‌نێوانتاندا بۆ ئاسمان به‌رزبووه‌وه‌، چۆن بینیتان ده‌چووه‌ ئاسمان، ئاواش دێته‌وه‌”."
                },
                {
                    "verse": "12",
                    "text": "ئینجا له‌و كێوه‌ی پێی ده‌ووترا كێوی زه‌یتوون گه‌ڕانه‌وه‌ یروشلایم كه‌ به‌قه‌د ڕێكردنێكی شه‌ممه‌ له‌ یروشلایم نزیک بوو."
                },
                {
                    "verse": "13",
                    "text": "كاتێ چوونه‌ ژووره‌وه‌، چوونه‌ ژووره‌كه‌ی سه‌ره‌وه‌ كه‌ تیایدا ده‌مانه‌وه‌، په‌تڕۆس و یاقوو و یوخه‌ننه‌ن و ئه‌ندراوس و پیلیپوس و تۆما، به‌رتولمه‌ی و مه‌تته‌ی و یاقووی كوڕی خه‌لپه‌ی، شیمعونی دڵگه‌رم و ئیهوودای برای یاقوو."
                },
                {
                    "verse": "14",
                    "text": "هه‌موو به‌ یه‌ک دڵ به‌رده‌وام بوون له‌سه‌ر نوێژكردن و نزا، له‌گه‌ڵ ژنه‌كان و مه‌ریه‌می دایكی ئیشۆع و برایانی."
                },
                {
                    "verse": "15",
                    "text": "ڕۆژێكیان په‌تڕۆس له‌نێوان قوتابیاندا ڕاوه‌ستا كه‌ نزیكه‌ی سه‌د و بیست برا ده‌بوون، وتی:"
                },
                {
                    "verse": "16",
                    "text": "“برایان، ده‌بووایه‌ سیپاره‌كه‌ بێته‌ دی، كه‌ پێشتر ده‌رباه‌ری ئیهوودا، ڕووحی پارسا به‌ زمانی داوید فه‌رموویه‌تی، كه‌ بووه‌ ڕێبه‌ر بۆ ئه‌وانه‌ی ئیشۆعیان ده‌ستگیر كرد."
                },
                {
                    "verse": "17",
                    "text": "له‌ ئێمه‌ ده‌ژمێردرا و له‌م ڕاژه‌یه‌دا به‌شی هه‌بوو."
                },
                {
                    "verse": "18",
                    "text": "به‌ پاداشتی سته‌م كێڵگه‌یه‌كی كڕی، به‌ڵام به‌ده‌مدا كه‌وت و له‌ناوه‌ڕاسته‌وه‌ شه‌قبوو، هه‌موو هه‌ناوی هاته‌ ده‌ره‌وه‌."
                },
                {
                    "verse": "19",
                    "text": "هه‌موو دانیشتووانی یروشلایم به‌مه‌یان زانی، ته‌نانه‌ت له‌ زمانی خۆیان ئه‌و كێڵگه‌یان ناونا، “حه‌قلد دمما”، واتا: “كێڵگه‌ی خوێن”."
                },
                {
                    "verse": "20",
                    "text": "چونكه‌ له‌ سیپاره‌ی په‌سنیه‌كاندا نووسراوه‌: {ماڵی كاول بێت و كه‌س تیایدا نیشته‌جێ نه‌بێت}. هه‌روه‌ها: {با یه‌كێكی دیكه‌ ئه‌ركه‌كه‌ی ئه‌و وه‌ربگرێت}."
                },
                {
                    "verse": "21",
                    "text": "كه‌واته‌ پێویسته‌ ئه‌و پیاوانه‌ی یاوه‌رمان بوون، به‌ درێژایی ئه‌و ماوه‌یه‌ی ئیشۆعی په‌روه‌ردگار هاته‌ نێومان و ده‌رچوو،"
                },
                {
                    "verse": "22",
                    "text": "له‌ عه‌مادكردنه‌كه‌ی یوخه‌ننه‌نه‌وه‌ تاكو ئه‌و ڕۆژه‌ی لێمان به‌رزبووه‌وه‌، یه‌كێک له‌وان له‌گه‌ڵمان ببێته‌ گه‌واهیده‌ری هه‌ستانه‌وه‌كه‌ی”."
                },
                {
                    "verse": "23",
                    "text": "جا دووانیان هێنایه‌ پێشه‌وه‌: یۆسپ كه‌ به‌ به‌ڕشه‌ببا ناوده‌برا و نازناوی یوستوس بوو، له‌گه‌ڵ مه‌تیاس."
                },
                {
                    "verse": "24",
                    "text": "نوێژیان كرد و وتیان: “ئه‌ی په‌روه‌ردگار، تۆ دڵی هه‌مووان ده‌زانیت، بۆمان ده‌ربخه‌ له‌م دووانه‌ كامه‌یانت هه‌ڵبژاردووه‌،"
                },
                {
                    "verse": "25",
                    "text": "تاكو شوێنی ئه‌و ڕاژه‌ و په‌یامبه‌رێتییه‌ بگرێته‌وه‌، كه‌ ئیهوودا لێی لادا، تاكو بچێته‌ شوێنی خۆی”."
                },
                {
                    "verse": "26",
                    "text": "ئینجا تیروپشكیان بۆ كردن و تیروپشكه‌كه‌ مه‌تیاسی گرته‌وه‌، له‌گه‌ڵ یازده‌ په‌یامبه‌ره‌كه‌ ژمێردرا."
                }
            ]
        },
        {
            "chapter": 2,
            "verses": [
                {
                    "verse": "1",
                    "text": "كه‌ ڕۆژی په‌نجایه‌مین داهات، هه‌موو پێكه‌وه‌ له‌ یه‌ک شوێندا بوون،"
                },
                {
                    "verse": "2",
                    "text": "له‌ناكاو ده‌نگێک له‌ ئاسمانه‌وه‌ وه‌ک ڕه‌شه‌با هات، ئه‌و ماڵه‌ی پڕكرد كه‌ تیایدا دانیشتبوون."
                },
                {
                    "verse": "3",
                    "text": "ئینجا چه‌ند زمانێكی دابه‌شبوو وه‌ک ئاگر بۆیان ده‌ركه‌وت و له‌سه‌ر هه‌ریه‌كه‌یان نیشته‌وه‌."
                },
                {
                    "verse": "4",
                    "text": "هه‌موویان پڕبوون له‌ ڕووحی پارسا و به‌ زمانه‌كانی دیكه‌ قسه‌یان كرد، وه‌ک ڕووح پێی به‌خشین."
                },
                {
                    "verse": "5",
                    "text": "جووی له‌خواترسی هه‌موو نه‌ته‌وه‌كانی ژێر ئاسمان له‌ یروشلایم نیشته‌جێ ببوون."
                },
                {
                    "verse": "6",
                    "text": "كاتێ ده‌نگه‌كه‌ هات، جه‌ماوه‌ر كۆبوونه‌وه‌ و په‌شێو بوون، چونكه‌ هه‌ریه‌كه‌یان گوێی له‌ زمانی خۆی ده‌بوو پێی ده‌دووان."
                },
                {
                    "verse": "7",
                    "text": "هه‌مووان حه‌په‌سابوون و به‌ سه‌رسامییه‌وه‌ به‌یه‌كتریان وت: “ئه‌رێ هه‌موو ئه‌وانه‌ی قسه‌ ده‌كه‌ن گلیلایی نین؟"
                },
                {
                    "verse": "8",
                    "text": "ئه‌ی چۆن هه‌ریه‌كه‌مان گوێی له‌ زمانی خۆی ده‌بێت كه‌ لێی له‌دایكبووه‌؟"
                },
                {
                    "verse": "9",
                    "text": "ئێمه‌ی خه‌ڵكی په‌رتیا و میدیا و ئیلامی، دانیشتووانی میسۆپۆتامیا، ئیهوود و قاپودقیا، پونتوس و ئاسیا،"
                },
                {
                    "verse": "10",
                    "text": "پرۆگیا و په‌مپۆلیا، میسڕ و ده‌ڤه‌ره‌كانی لیبیا ڕووه‌و قه‌ورینێین، هه‌روه‌ها لایده‌كانی ڕۆما"
                },
                {
                    "verse": "11",
                    "text": "جوو و به‌جووبوو قرێتێی و عه‌ره‌ب، ئه‌وه‌تا گوێمان لێیانه‌ به‌ زمانی خۆمان باسی كرداره‌ مه‌زنه‌كانی خودا ده‌كه‌ن!”."
                },
                {
                    "verse": "12",
                    "text": "هه‌موو سه‌رسام و حه‌په‌سا بوون، به‌ یه‌كتریان ده‌ووت: “ده‌بێ ئه‌مه‌ چی بێت؟”"
                },
                {
                    "verse": "13",
                    "text": "هه‌ندێكی دیكه‌ به‌ گاڵته‌ پێكردنه‌وه‌ ده‌یانووت: “مه‌یی نوێیان زۆر خواردۆته‌وه‌”."
                },
                {
                    "verse": "14",
                    "text": "په‌تڕۆس له‌گه‌ڵ یازده‌كه‌ ڕاوه‌ستا، ده‌نگی به‌رزكرده‌وه‌ و پێی وتن: “ئه‌ی پیاوانی جوو و هه‌موو ئه‌وانه‌ی له‌ یروشلایم دانیشتوون، با ئه‌مه‌ له‌لاتان زانراو بێت و گوێ له‌ قسه‌كانم بگرن،"
                },
                {
                    "verse": "15",
                    "text": "چونكه‌ وه‌ک بیرده‌كه‌نه‌وه‌ ئه‌مانه‌ سه‌رخۆش نین، چونكه‌ كاژێر سێی ڕۆژه‌!"
                },
                {
                    "verse": "16",
                    "text": "به‌ڵكو به‌هۆی یۆئیل پێغه‌مبه‌ر وتراوه‌:"
                },
                {
                    "verse": "17",
                    "text": "{خودا ده‌فه‌رمووێ: له‌ ڕۆژانی پایاندا ڕووحم‌ به‌سه‌ر هه‌موو ئاده‌میزاداندا ده‌ڕێژم. كوڕان و كچانتان پێشبینی ده‌كه‌ن، گه‌نجه‌كانتان بینین ده‌بینن، پیره‌كانتان خه‌ون ده‌بینن."
                },
                {
                    "verse": "18",
                    "text": "ته‌نانه‌ت به‌ سه‌ر كۆیله‌ و كه‌نیزه‌كانیشم، له‌و ڕۆژانه‌دا ڕووحم ده‌ڕێژم وئه‌وانیش پێشبینی ده‌كه‌ن."
                },
                {
                    "verse": "19",
                    "text": "له‌ سه‌ره‌وه‌ له‌ ئاسمان كاری سه‌یر وله‌ خواره‌وه‌ له‌سه‌ر زه‌وی په‌رجو ده‌كه‌م: خوێن و ئاگر و ستوونی دووكه‌ڵ."
                },
                {
                    "verse": "20",
                    "text": "خۆر ده‌بێته‌ تاریكی ومانگیش ده‌بێته‌ خوێن، پێش ئه‌وه‌ی ڕۆژی مه‌زن و به‌ناوبانگی په‌روه‌ردگار بێت."
                },
                {
                    "verse": "21",
                    "text": "جا هه‌ر كه‌سێک به‌ ناوی په‌روه‌ردگاره‌وه‌ بپاڕێته‌وه‌، ڕزگاری ده‌بێت}."
                },
                {
                    "verse": "22",
                    "text": "پیاوانی ئیسڕائیل، گوێ له‌م قسانه‌ بگرن: ئیشۆعی ناسڕه‌تی پیاوێكه‌ بۆتان سه‌لمێندرا، به‌ نیشانه‌ و كاری سه‌یر و په‌رجو كه‌ خودا له‌ نێو ئێوه‌دا له‌سه‌ر ده‌ستی ئه‌نجامی دا، وه‌ک خۆشتان ده‌زانن."
                },
                {
                    "verse": "23",
                    "text": "ئه‌م به‌گوێره‌ی خواستی بڕیارله‌سه‌ردراو و زانینی پێشووی خودا ڕاده‌ستتان كرد، به‌ ده‌ستی گوناهباران له‌خاچتان دا و كوشتتان."
                },
                {
                    "verse": "24",
                    "text": "ئه‌وه‌ی خودا هه‌ستاندیه‌وه‌‌ و له‌ ژانی مه‌رگ ئازادی كرد، چونكه‌ نه‌ده‌كرا له‌ چنگیدا بمێنێته‌وه‌."
                },
                {
                    "verse": "25",
                    "text": "چونكه‌ داوید ده‌رباه‌ری ده‌ڵێ: {هه‌میشه‌ په‌روه‌ردگار له‌به‌رده‌مم ده‌بینی، ئه‌و له‌لای ڕاستمه‌وه‌یه‌، تاكو نه‌هه‌ژێم."
                },
                {
                    "verse": "26",
                    "text": "بۆیه‌ دڵشاد بووم و زمانم له‌ هه‌ڵهه‌ڵه‌دایه‌، ته‌نانه‌ت جه‌سته‌م له‌ هیوادا نیشته‌جێیه‌،"
                },
                {
                    "verse": "27",
                    "text": "چونكه‌ تۆ گیانم له‌ دۆڵی بێبندا به‌جێ‌ ناهێڵیت، هه‌روه‌ها ناهێڵیت تاقانه‌ی پارسای خۆت بۆگه‌نی ببینێت."
                },
                {
                    "verse": "28",
                    "text": "ڕێگاكانی ژیانت پێ ناساندم، له‌گه‌ڵ ڕووی خۆت دڵم پڕی شادی ده‌كه‌یت}."
                },
                {
                    "verse": "29",
                    "text": "برایان، ڕێگا دراوه‌ به‌ ئاشكرا پێتان بڵێم كه‌ داویدی باوكمان مرد و نێژرا، گۆڕه‌كه‌شی تاكو ئه‌مڕۆ له‌لامانه‌."
                },
                {
                    "verse": "30",
                    "text": "ئه‌ویش كه‌ پێغه‌مبه‌ر بوو، ده‌یزانی خودا به‌ سوێند، سوێندی بۆ خواردووه‌ كه‌ له‌ به‌رهه‌می پشتی ئه‌و به‌پێی جه‌سته‌ مه‌سیح له‌سه‌ر ته‌خته‌كه‌ی داده‌نیشێت."
                },
                {
                    "verse": "31",
                    "text": "پێشبینیی كرد و باسی هه‌ستانه‌وه‌ی مه‌سیحه‌كه‌ی كرد، كه‌ نه‌ له‌ دۆڵی بێبندا به‌جێ هێڵدرا و نه‌ جه‌سته‌شی بۆگه‌نی بینی."
                },
                {
                    "verse": "32",
                    "text": "ئه‌م ئیشۆعه‌ خودا هه‌ستاندیه‌وه‌‌، ئێمه‌ش هه‌موومان گه‌واهیده‌رین بۆی."
                },
                {
                    "verse": "33",
                    "text": "ئینجا بۆ لای ڕاستی خودا به‌رزكرایه‌وه‌ و به‌ڵێنی ڕووحی پارسای له‌ باوكه‌وه‌ وه‌رگرت، ئه‌مه‌ی ڕژاند كه‌وا ئێوه‌ ده‌یبینن و ده‌یبیستن."
                },
                {
                    "verse": "34",
                    "text": "داوید بۆ ئاسمان به‌رز نه‌بووه‌وه‌، به‌ڵكو خۆی ده‌ڵێت: { په‌روه‌ردگار به‌ په‌روه‌ردگارمی فه‌رموو: له‌لای ڕاستم دانیشه‌"
                },
                {
                    "verse": "35",
                    "text": "تاكو دوژمنانت بخه‌مه‌ ژێر پێیه‌كانت}."
                },
                {
                    "verse": "36",
                    "text": "جا با هه‌موو ماڵی ئیسڕائیل به‌ دڵنیایی بزانن، ئه‌م ئیشۆعه‌ی ئێوه‌ له‌خاچتان دا، خودا كردییه‌ په‌روه‌ردگار و مه‌سیح”."
                },
                {
                    "verse": "37",
                    "text": "كاتێ گوێیان لێبوو، دڵیان كون بوو، به‌ په‌تڕۆس و هه‌موو په‌یامبه‌رانیان وت: “برایان، چی بكه‌ین؟”"
                },
                {
                    "verse": "38",
                    "text": "په‌تڕۆس پێی وتن: “تۆبه‌ بكه‌ن، با هه‌ریه‌كه‌تان به‌ ناوی ئیشۆعی مه‌سیحه‌وه‌ عه‌ماد بكرێت بۆ لێخۆشبوونی گوناهه‌كانتان و دیاریی ڕووحی پارسا وه‌ربگرن."
                },
                {
                    "verse": "39",
                    "text": "چونكه‌ به‌ڵێنه‌كه‌ بۆ خۆتان و منداڵه‌كانتان و بۆ هه‌موو ئه‌وانه‌ی دوورن، بۆ هه‌موو ئه‌وانه‌ی كه‌ په‌روه‌ردگار خوداوه‌ندمان بانگییان ده‌كات”."
                },
                {
                    "verse": "40",
                    "text": "به‌ زۆر قسه‌ی دیكه‌ش گه‌واهیی بۆ دان و ئامۆژگاریی ده‌كردن و ده‌یووت: “خۆتان له‌م نه‌وه‌ چه‌وته‌ ڕزگار بكه‌ن”."
                },
                {
                    "verse": "41",
                    "text": "جا به‌ خۆشییه‌وه‌ قسه‌كه‌یان وه‌رگرت و عه‌مادكران، له‌و ڕۆژه‌دا نزیكه‌ی سێ هه‌زار كه‌س هاتنه‌ پاڵ."
                },
                {
                    "verse": "42",
                    "text": "ئیتر ئه‌وان په‌یوه‌ست بوون له‌سه‌ر فێركردنی په‌یامبه‌ران و هاوبه‌شییه‌تی، له‌تكردنی نان و نوێژكردن."
                },
                {
                    "verse": "43",
                    "text": "هه‌موو له‌ ناخدا سامگرتوو بوون، چونكه‌ زۆر په‌رجو و نیشانه‌ له‌سه‌ر ده‌ستی په‌یامبه‌ران كران."
                },
                {
                    "verse": "44",
                    "text": "باوه‌ڕداران هه‌موو پێكه‌وه‌ بوون و له‌ هه‌موو شتێكیان هاوبه‌ش بوون."
                },
                {
                    "verse": "45",
                    "text": "ماڵ و موڵكی خۆیان ده‌فرۆشت و به‌گوێره‌ی پێویستی هه‌ریه‌كه‌یان دابه‌شیان ده‌كرد."
                },
                {
                    "verse": "46",
                    "text": "ڕۆژانه‌ به‌ یه‌ک دڵ به‌رده‌وام له‌ په‌رستگا ده‌بوون، له‌ ماڵه‌كاندا نانیان له‌ت ده‌كرد، به‌ خۆشی و ساكاری پێكه‌وه‌ نانیان ده‌خوارد،"
                },
                {
                    "verse": "47",
                    "text": "ستایشی خودایان ده‌كرد و له‌لای هه‌موو خه‌ڵک په‌سه‌ند بوون. په‌روه‌ردگاریش ڕۆژانه‌ ئه‌وانه‌ی ده‌هێنایه‌ پاڵ وارگه‌ كه‌ ڕزگاریان ده‌بوو."
                }
            ]
        },
        {
            "chapter": 3,
            "verses": [
                {
                    "verse": "1",
                    "text": "له‌ كاتی نوێژی كاژێر نۆ، په‌تڕۆس و یوخه‌ننه‌ن سه‌ركه‌وتن بۆ په‌رستگا."
                },
                {
                    "verse": "2",
                    "text": "پیاوێک به‌ زگماک ئیفلیج بوو، هه‌ڵده‌گیرا، ڕۆژانه‌ بۆ سواڵكردن له‌وانه‌ی ده‌هاتنه‌ په‌رستگا، له‌به‌رده‌م ئه‌و ده‌رگایه‌ی په‌رستگا داده‌نرا كه‌ پێی ده‌ووترا “جوان”."
                },
                {
                    "verse": "3",
                    "text": "په‌تڕۆس و یوخه‌ننه‌نی بینی به‌ نیازن بێنه‌ نێو په‌رستگا، داوای خێری لێكردن."
                },
                {
                    "verse": "4",
                    "text": "په‌تڕۆس له‌گه‌ڵ یوخه‌ننه‌ن تێیڕووانی، وتی: “سه‌یرمان بكه‌!”"
                },
                {
                    "verse": "5",
                    "text": "ئه‌ویش چاوی تێبڕین و چاوه‌ڕێی ده‌كرد شتێكیان لێ وه‌رگرێت."
                },
                {
                    "verse": "6",
                    "text": "په‌تڕۆس وتی: “نه‌ زێڕ و نه‌ زیوم هه‌یه‌، به‌ڵام ئه‌وه‌ی هه‌مه‌ ده‌تده‌مێ: به‌ ناوی ئیشۆعی مه‌سیحی ناسڕه‌تییه‌وه‌، هه‌سته‌ و ڕێ بكه‌!”."
                },
                {
                    "verse": "7",
                    "text": "ئینجا‌ ده‌ستی ڕاستی گرت و هه‌ڵیستاند، یه‌كسه‌ر هێز كه‌وته‌ پێ و پاژنه‌كانی."
                },
                {
                    "verse": "8",
                    "text": "هه‌ڵبه‌زییه‌وه‌ و ڕاوه‌ستا و ڕێی كرد، له‌گه‌ڵیان چووه‌ نێو په‌رستگا، ڕێی ده‌كرد و هه‌ڵده‌به‌زییه‌وه‌ و ستایشی خودای ده‌كرد."
                },
                {
                    "verse": "9",
                    "text": "هه‌موو گه‌ل بینییان ڕێ ده‌كات و ستایشی خودا ده‌كات."
                },
                {
                    "verse": "10",
                    "text": "جا ناسییانه‌وه‌ كه‌ ئه‌وه‌یه‌ بۆ سواڵكردن له‌لای ده‌رگای جوانی په‌رستگا داده‌نیشت، سه‌رسامی و حه‌په‌ساوییش دایگرتن له‌وه‌ی به‌سه‌ری هات."
                },
                {
                    "verse": "11",
                    "text": "كاتێ پیاوه‌ ئیفلیجه‌كه‌ وا چاكبووه‌وه‌ به‌ په‌تڕۆس و یوخه‌ننه‌نه‌وه‌ لكابوو، هه‌موو گه‌ل به‌ سه‌رسامییه‌وه‌ ڕایانكرده‌ لایان بۆ ئه‌و هه‌یوانه‌ی كه‌ پێی ده‌ووترا “هه‌یوانی شلیمون”."
                },
                {
                    "verse": "12",
                    "text": "كاتێ په‌تڕۆس ئه‌مه‌ی بینی، وه‌ڵامی گه‌له‌كه‌ی دایه‌وه‌: “پیاوانی ئیسڕائیل، چیتانه‌ له‌مه‌ سه‌رسام بوونه‌؟ بۆچی چاوتان تێبڕیوین وه‌ک ئه‌وه‌ی به‌ توانا یان به‌ خواترسیمان وامان كردووه‌ ڕێ بكات؟"
                },
                {
                    "verse": "13",
                    "text": "خوداوه‌ندی ئه‌وڕاهه‌م و ئسخه‌ق و یاقوو، خوداوه‌ندی باوكانمان، ئیشۆعی ڕۆڵه‌ی خۆی شكۆدار كرد، ئه‌وه‌ی ئێوه‌ ڕاده‌ستتان كرد و له‌به‌رده‌م پیڵاتوس نكۆڵیتان لێكرد، كه‌ بڕیاری دابوو به‌ریبدات."
                },
                {
                    "verse": "14",
                    "text": "به‌ڵام ئێوه‌ نكۆڵیتان له‌ پارسا و بێتاوانه‌كه‌ كرد و داوای وه‌رگرتنه‌وه‌ی بكوژێكتان كرد."
                },
                {
                    "verse": "15",
                    "text": "سه‌رۆكی ژیانیشتان كوشت، ئه‌وه‌ی خودا له‌نێو مردوواندا هه‌ستاندیه‌وه‌‌ و ئێمه‌ گه‌واهیده‌رین بۆ ئه‌وه‌."
                },
                {
                    "verse": "16",
                    "text": "به‌ باوه‌ڕ به‌ ناوی ئه‌و، ئه‌م پیاوه‌ی به‌هێز كرد كه‌وا ده‌یبینن و ده‌یناسن. ناوی ئه‌و و باوه‌ڕیش به‌هۆی ئه‌و له‌به‌رچاوی هه‌مووتان ئه‌م ته‌ندروستییه‌ی پێی دا."
                },
                {
                    "verse": "17",
                    "text": "ئێستاش برایان، من ده‌زانم به‌ نه‌زانی ئه‌وه‌تان كرد، هه‌روه‌ک سه‌رۆكه‌كانیشتان."
                },
                {
                    "verse": "18",
                    "text": "به‌ڵام خودا ئه‌وه‌ی پێشتر له‌سه‌ر زاری هه‌موو پێغه‌مبه‌رانیه‌وه‌ ڕایگه‌یاند، كه‌وا مه‌سیح ئازار ده‌چێژێت، ئاوا هێنایه‌ دی."
                },
                {
                    "verse": "19",
                    "text": "كه‌واته‌ تۆبه‌ بكه‌ن و بگه‌ڕێنه‌وه‌ تاكو گوناهه‌كانتان بسڕێنه‌وه‌، تاكو له‌لای په‌روه‌ردگاره‌وه‌ كاتی حه‌سانه‌وه‌تان بێت و"
                },
                {
                    "verse": "20",
                    "text": "ئیشۆعی مه‌سیحتان بۆ بنێرێته‌وه‌ كه‌ پێشتر بۆتانی دیاری كردبوو،"
                },
                {
                    "verse": "21",
                    "text": "ئه‌وه‌ی ده‌بێت له‌ ئاسمان بیهێڵێته‌وه‌، تاكو كاتی چاككردنه‌وه‌ی هه‌موو شتێک، ئه‌وه‌ی له‌ كۆنه‌وه‌ خودا له‌سه‌ر زاری هه‌موو پێغه‌مبه‌ره‌ پارسا‌كانی باسی كردووه‌."
                },
                {
                    "verse": "22",
                    "text": "مووشێش به‌ باوكانی وت: {په‌روه‌ردگار خوداوه‌ندتان له‌نێو برایانتاندا پێغه‌مبه‌رێكی وه‌ک منتان بۆ په‌یدا ده‌كات، له‌ هه‌موو ئه‌وه‌ی پێتانی ده‌ڵێت گوێی لێ بگرن."
                },
                {
                    "verse": "23",
                    "text": "جا هه‌ر كه‌سێک گوێ له‌و پێغه‌مبه‌ره‌ نه‌گرێت له‌ناو گه‌ل ده‌بڕدرێته‌وه‌}."
                },
                {
                    "verse": "24",
                    "text": "هه‌موو پێغه‌مبه‌رانیش، له‌ شمووئێل به‌دواوه‌، هه‌موو ئه‌وانه‌ی قسه‌یان كردووه‌، پێشوه‌خت باسی ئه‌م ڕۆژانه‌یان كردووه‌."
                },
                {
                    "verse": "25",
                    "text": "ئێوه‌ش ڕۆڵه‌ی پێغه‌مبه‌ران و ئه‌و په‌یمانه‌ن كه‌ خودا له‌گه‌ڵ باوكانتاندا به‌ستی، به‌ ئه‌وڕاهه‌می فه‌رموو: {به‌ نه‌وه‌ی تۆ هه‌موو نه‌ته‌وه‌كانی زه‌وی داڕشت ده‌كرێن}."
                },
                {
                    "verse": "26",
                    "text": "یه‌كه‌مجار خودا ئیشۆعی ڕۆله‌كه‌ی بۆ ئێوه‌ به‌دیهێناوه‌، ناردوویه‌تی تاكو داڕشتتان بداتێ به‌ گه‌ڕانه‌وه‌ی هه‌ریه‌كه‌تان له‌ خراپه‌كانی”."
                }
            ]
        },
        {
            "chapter": 4,
            "verses": [
                {
                    "verse": "1",
                    "text": "كاتێ په‌تڕۆس و یوخه‌ننه‌ن قسه‌یان بۆ گه‌ل ده‌كرد، كاهینان و سه‌رۆكی سه‌ربازانی په‌رستگا و زادوقییه‌كان هاتنه‌ لایان،"
                },
                {
                    "verse": "2",
                    "text": "بێزار بوون، چونكه‌ گه‌لیان فێرده‌كرد و له‌ ئیشۆعدا هه‌ستانه‌وه‌ی له‌نێو مردووانیان ڕاده‌گه‌یاند."
                },
                {
                    "verse": "3",
                    "text": "بۆیه‌ گرتیانن و تا به‌یانی له‌ زیندانیان كردن، چونكه‌ ده‌مه‌و ئێواره‌ بوو."
                },
                {
                    "verse": "4",
                    "text": "زۆر له‌وانه‌ی قسه‌كانیان بیست باوه‌ڕیان هێنا و ژماره‌ی پیاوان گه‌یشته‌ نزیكه‌ی پێنج هه‌زار."
                },
                {
                    "verse": "5",
                    "text": "بۆ به‌یانی پێشه‌وایان و پیران و ته‌وراتزانه‌كان له‌ یروشلایم كۆبوونه‌وه‌،"
                },
                {
                    "verse": "6",
                    "text": "له‌گه‌ڵ خه‌ننه‌ن كاهینی باڵا و قه‌یاپا و یوخه‌ننه‌ن و ئه‌سكه‌نده‌ر و هه‌موو ئه‌وانه‌ی له‌ تیره‌ی كاهینی باڵا بوون."
                },
                {
                    "verse": "7",
                    "text": "كاتێ په‌تڕۆس و یوخه‌ننه‌نیان له‌ناوه‌ڕاست ڕاگرت، پرسیان لێكردن: “به‌ چ هێزێک و به‌ چ ناوێک ئه‌مه‌تان كرد؟”"
                },
                {
                    "verse": "8",
                    "text": "جا په‌تڕۆس پڕبوو له‌ ڕووحی پارسا، پێی وتن: “ئه‌ی پێشه‌وایانی گه‌ل و ئه‌ی پیران،"
                },
                {
                    "verse": "9",
                    "text": "ئه‌گه‌ر ئه‌مڕۆ له‌سه‌ر چاكه‌یه‌ک بۆ په‌ككه‌وته‌یه‌ک كراوه‌ لێكۆڵینه‌وه‌مان له‌گه‌ڵ ده‌كرێت، به‌ چی چاكبووه‌ته‌وه‌،"
                },
                {
                    "verse": "10",
                    "text": "با له‌لای هه‌مووتان و هه‌موو گه‌لی ئیسڕائیل زانراو بێت، به‌ ناوی ئیشۆعی مه‌سیحی ناسڕه‌تی، ئه‌وه‌ی ئێوه‌ له‌خاچتان دا و خوداش له‌نێو مردوواندا هه‌ستاندیه‌وه‌‌، ئه‌م كابرایه‌ به‌و ته‌ندروستییه‌ له‌به‌رده‌متان ڕاوه‌ستاوه‌."
                },
                {
                    "verse": "11",
                    "text": "ئه‌مه‌ ئه‌و {به‌رده‌یه‌ كه‌ ئێوه‌ی وه‌ستا سووكایه‌تیان پێ كرد، ئه‌وه‌ی بووه‌ به‌ردی قولینچك}."
                },
                {
                    "verse": "12",
                    "text": "بێجگه‌ له‌و ڕزگاربوون نییه‌، چونكه‌ ناوێكی دیكه‌ له‌ ژێر ئاسماندا نییه‌ له‌نێو خه‌ڵكدا درابێت، به‌وه‌وه‌ ڕزگار بین”."
                },
                {
                    "verse": "13",
                    "text": "كاتێ ئازایه‌تی په‌تڕۆس و یوخه‌ننه‌نیان بینی و زانییان كه‌سێكی بێ ڕۆشنبیری و ساده‌ن، سه‌رسام بوون، زانییان كه‌ له‌گه‌ڵ ئیشۆعدا بوونه‌."
                },
                {
                    "verse": "14",
                    "text": "به‌ڵام كه‌ ئه‌و پیاوه‌یان بینی له‌گه‌ڵیان ڕاوه‌ستابوو، ئه‌وه‌ی چاكبووه‌وه‌، هیچیان نه‌بوو وه‌ڵامی پێ بده‌نه‌وه‌."
                },
                {
                    "verse": "15",
                    "text": "ئه‌وسا فه‌رمانیان پێدان له‌ سه‌نهه‌دریم بڕۆنه‌ ده‌ره‌وه‌ و له‌نێو خۆیاندا پیلانیان گێڕا و وتیان:"
                },
                {
                    "verse": "16",
                    "text": "“چی له‌م دوو پیاوه‌ بكه‌ین؟ چونكه‌ ئاشكرایه‌ بۆ هه‌موو دانیشتووانی یروشلایم كه‌ په‌رجوێكی به‌رچاو به‌هۆی ئه‌مانه‌وه‌ كراوه‌، ناتوانین نكۆڵی لێ بكه‌ین."
                },
                {
                    "verse": "17",
                    "text": "به‌ڵام نه‌وه‌ک زیاتر له‌نێو گه‌ل بڵاو بێته‌وه‌، هه‌ڕه‌شه‌یان لێ ده‌كه‌ین ئیتر له‌لای خه‌ڵک باسی ئه‌م ناوه‌ نه‌كه‌ن”."
                },
                {
                    "verse": "18",
                    "text": "ئینجا بانگیان كردن و ڕایانسپاردن كه‌ هه‌رگیز به‌ ناوی ئیشۆع ده‌م نه‌كه‌نه‌وه‌ و كه‌سیش فێرنه‌كه‌ن."
                },
                {
                    "verse": "19",
                    "text": "په‌تڕۆس و یوخه‌ننه‌نیش وه‌ڵامیان دایه‌وه‌ و وتیان: “ئێوه‌ حوكم بده‌ن، ئه‌گه‌ر ڕاسته‌ له‌به‌رده‌م خودا گوێ له‌ ئێوه‌ بگرین زیاتر له‌ خودا."
                },
                {
                    "verse": "20",
                    "text": "چونكه‌ ئه‌وه‌ی ئێمه‌ بینیوومانه‌ و بیستوومانه‌ ناتوانین باسی نه‌كه‌ین”."
                },
                {
                    "verse": "21",
                    "text": "دوای هه‌ڕه‌شه‌ی زیاتر، به‌ریاندان، له‌به‌ر خه‌ڵكه‌كه‌ نه‌یانزانی چۆن سزایان بده‌ن، له‌به‌ر ئه‌وه‌ی ڕوویدابوو، چونكه‌ هه‌موو خودایان شكۆدار ده‌كرد."
                },
                {
                    "verse": "22",
                    "text": "چونكه‌ ئه‌و پیاوه‌ی ئه‌م په‌رجوه‌ی چاكبوونه‌وه‌ی به‌سه‌رهاتبوو له‌ چل ساڵ زیاتر بوو."
                },
                {
                    "verse": "23",
                    "text": "كه‌ به‌ربوون، هاتنه‌ لای هاوڕێیه‌كانیان و هه‌موو ئه‌و شتانه‌ی كاهینانی باڵا و پیران پێیان وتبوون بۆیان گێڕانه‌وه‌."
                },
                {
                    "verse": "24",
                    "text": "كه‌ ئه‌مه‌یان بیست، به‌ یه‌ک دڵ هاواریان بۆ خودا كرد و وتیان: “ئه‌ی گه‌وره‌، تۆی خوداوه‌ندی دروستكاری ئاسمان و زه‌وی و ده‌ریا و هه‌موو ئه‌وانه‌ی تیایاندایه‌."
                },
                {
                    "verse": "25",
                    "text": "له‌سه‌ر زاری داویدی ڕاژه‌وانت فه‌رمووت: {بۆچی نه‌ته‌وه‌كان وروژاون وگه‌لان بیری ناڕه‌وا ده‌كه‌ن؟"
                },
                {
                    "verse": "26",
                    "text": "پاشایانی زه‌وی هه‌ستان، سه‌رۆكه‌كان پێكه‌وه‌ كۆبوونه‌وه‌ دژی په‌روه‌ردگار و مه‌سیحه‌كه‌ی}."
                },
                {
                    "verse": "27",
                    "text": "چونكه‌ به‌ ڕاستی، هیڕوودس و پیڵاتوسی پونتی له‌گه‌ڵ نه‌ته‌وه‌ و گه‌لانی ئیسڕائیل دژی ئیشۆع یه‌كیان گرت، ڕاژه‌وانه‌ پارسا‌كه‌ت، ئه‌وه‌ی كه‌ ده‌ستنیشانت كرد،"
                },
                {
                    "verse": "28",
                    "text": "تاكو هه‌رچی له‌پێشا ده‌ستت و خواستت نه‌خشه‌ی بۆ كێشابوو بیكه‌ن."
                },
                {
                    "verse": "29",
                    "text": "ئێستاش په‌روه‌ردگار، سه‌یری هه‌ڕه‌شه‌كانیان بكه‌، به‌ كۆیله‌كانی خۆت ببه‌خشه‌ كه‌ به‌وپه‌ڕی ئاشكرایی به‌ فه‌رمووده‌كانت بدوێن،"
                },
                {
                    "verse": "30",
                    "text": "كاتێ ده‌ستت ده‌به‌یت تاكو چاكبوونه‌وه‌ و نیشانه‌ و په‌رجو به‌ ناوی ئیشۆعی ڕاژه‌وانی پارساته‌وه‌ بكرێت”."
                },
                {
                    "verse": "31",
                    "text": "كاتێ نوێژیان ده‌كرد، ئه‌و شوێنه‌ی تیایدا كۆببوونه‌وه‌ له‌رزی و هه‌موو له‌ ڕووحی پارسا پڕبوون، ئاشكرا به‌ وشه‌ی خودا ده‌دووان."
                },
                {
                    "verse": "32",
                    "text": "كۆمه‌ڵی باوه‌ڕداران یه‌ک دڵ و گیان بوون، كه‌س نه‌یده‌ووت ئه‌وه‌ی هه‌یه‌تی هی خۆیه‌تی، به‌ڵكو هه‌موو شتێكیان هاوبه‌ش بوو."
                },
                {
                    "verse": "33",
                    "text": "په‌یامبه‌ران به‌ هێزێكی مه‌زن گه‌واهیی هه‌ستانه‌وه‌ی ئیشۆعی په‌روه‌ردگاریان ده‌دا، به‌خششێكی گه‌وره‌ش به‌سه‌ر هه‌موویانه‌وه‌ بوو."
                },
                {
                    "verse": "34",
                    "text": "كه‌سی نه‌بوونیان تێدا نه‌بوو، چونكه‌ هه‌موو ئه‌وانه‌ی خاوه‌ن كێڵگه‌ و ماڵ بوون ده‌یانفرۆشت، پاره‌كه‌یان ده‌هێنا و"
                },
                {
                    "verse": "35",
                    "text": "له‌به‌رپێی په‌یامبه‌ران دایانده‌نا، ئه‌وانیش دابه‌شیان ده‌كرد، هه‌ر یه‌كێک به‌گوێره‌ی پێویستی."
                },
                {
                    "verse": "36",
                    "text": "یۆسپ، لیوییه‌كی ڕه‌گه‌ز قوبڕسییه‌، كه‌ په‌یامبه‌ران ناویان لێنا به‌رنڤا، واتا ڕۆڵه‌ی هانده‌ر،"
                },
                {
                    "verse": "37",
                    "text": "كێڵگه‌یه‌كی هه‌بوو، فرۆشتی و پاره‌كه‌ی هێنا، خستییه‌ به‌رپێی په‌یامبه‌ران."
                }
            ]
        },
        {
            "chapter": 5,
            "verses": [
                {
                    "verse": "1",
                    "text": "پیاوێک ناوی خه‌نه‌نیا بوو، له‌گه‌ڵ سه‌فیره‌ی ژنی موڵكێكی فرۆشت."
                },
                {
                    "verse": "2",
                    "text": "به‌ ئاگاداریی ژنه‌كه‌ی به‌شێک له‌ نرخه‌كه‌ی شارده‌وه‌ و به‌شێكی هێنا و خستییه‌ به‌رپێی په‌یامبه‌ران."
                },
                {
                    "verse": "3",
                    "text": "په‌تڕۆس وتی: “خه‌نه‌نیا، بۆچی شه‌یتان دڵی پڕكردوویت، تاكو درۆ له‌گه‌ڵ ڕووحی پارسا بكه‌یت و له‌ نرخی زه‌وییه‌كه‌ به‌شێكی بشاریته‌وه‌؟"
                },
                {
                    "verse": "4",
                    "text": "ئه‌گه‌ر بمایه‌ بۆ خۆت نه‌ده‌مایه‌وه‌؟ كه‌ فرۆشراش هه‌ر له‌ ده‌سه‌ڵاتی خۆت نه‌بوو؟ ئیتر بۆچی ئه‌م كاره‌ت خسته‌ دڵت؟ تۆ درۆت له‌گه‌ڵ خه‌ڵک نه‌كرد، به‌ڵكو له‌گه‌ڵ خودا”."
                },
                {
                    "verse": "5",
                    "text": "كاتێ خه‌نه‌نیا ئه‌م قسه‌یه‌ی بیست كه‌وت و مرد. هه‌موو ئه‌وانه‌ی ئه‌مه‌یان بیست ترسێكی گه‌وره‌یان لێ نیشت."
                },
                {
                    "verse": "6",
                    "text": "گه‌نجه‌كانیش هه‌ستان و كفنیان كرد، هه‌ڵیانگرت بۆ ده‌ره‌وه‌ و ناشتیان."
                },
                {
                    "verse": "7",
                    "text": "پاش نزیكه‌ی سێ كاژێر، ژنه‌كه‌ی هاته‌ ژووره‌ و نه‌یده‌زانی چی ڕوویداوه‌."
                },
                {
                    "verse": "8",
                    "text": "په‌تڕۆس لێی پرسی: “پێم بڵێ: زه‌وییه‌كه‌تان به‌م بڕه‌ فرۆشت؟” وتی: “به‌ڵێ، به‌م بڕه‌”."
                },
                {
                    "verse": "9",
                    "text": "په‌تڕۆس پێی وت: “بۆچی ڕێككه‌وتن ڕووحی په‌روه‌ردگار تاقی بكه‌نه‌وه‌؟ ئه‌وه‌تا ئه‌وانه‌ی مێرده‌كه‌تیان ناشت پێیان له‌به‌رده‌رگایه‌، تۆش هه‌ڵده‌گرنه‌ ده‌ره‌وه‌”."
                },
                {
                    "verse": "10",
                    "text": "یه‌كسه‌ر له‌به‌رپێی كه‌وت و مرد. كاتێ گه‌نجه‌كان هاتنه‌ ژووره‌وه‌ و بینییان مردووه‌، هه‌ڵیانگرته‌ ده‌ره‌وه‌ و له‌ ته‌نیشت مێرده‌كه‌ی ناشتیان."
                },
                {
                    "verse": "11",
                    "text": "ئیتر ترسێكی گه‌وره‌ هاته‌ سه‌ر هه‌موو وارگه‌ و هه‌موو ئه‌وانه‌ی ئه‌مانه‌یان بیست."
                },
                {
                    "verse": "12",
                    "text": "له‌سه‌ر ده‌ستی په‌یامبه‌ران زۆر نیشانه‌ و په‌رجو له‌نێو گه‌لدا كرا. هه‌مووان یه‌ک دڵ بوون له‌ هه‌یوانی شلیموندا."
                },
                {
                    "verse": "13",
                    "text": "كه‌س نه‌یده‌وێرا بچێته‌ پاڵیان، چونكه‌ گه‌ل زۆر ڕێزیان ده‌گرتن."
                },
                {
                    "verse": "14",
                    "text": "خه‌ڵكی زیاتر باوه‌ڕیان ده‌هێنا و ده‌هاتنه‌ پاڵ په‌روه‌ردگار، ژن و پیاو به‌ كۆمه‌ڵ،"
                },
                {
                    "verse": "15",
                    "text": "ته‌نانه‌ت نه‌خۆشیان ده‌هێنایه‌ سه‌ر شه‌قام و له‌سه‌ر جێگا و نوێن دایانده‌نان، به‌ڵكو ئه‌گه‌ر په‌تڕۆس هات، سێبه‌ره‌كه‌ی بكه‌وێته‌ سه‌ر هه‌ندێكیان."
                },
                {
                    "verse": "16",
                    "text": "جه‌ماوه‌ری شاره‌كانی ده‌وروپشتی یروشلایمیش كۆببوونه‌وه‌، نه‌خۆش و ئه‌وانه‌یان هه‌ڵگرتبوو كه‌ به‌ ده‌ست ڕووحی گڵاو ده‌یانناڵاند، جا هه‌موویان چاكده‌بوونه‌وه‌."
                },
                {
                    "verse": "17",
                    "text": "به‌ڵام كاهینی باڵا و هه‌موو ئه‌وانه‌ی له‌گه‌ڵی بوون له‌ ڕێبازی زادوقی هه‌ستان و پڕبوون له‌ ئیره‌یی."
                },
                {
                    "verse": "18",
                    "text": "په‌یامبه‌رانیان گرت و فڕێیاندانه‌ زیندانی گشتییه‌وه‌."
                },
                {
                    "verse": "19",
                    "text": "به‌ڵام فریشته‌ی په‌روه‌ردگار له‌ شه‌ودا ده‌رگاكانی زیندانه‌كه‌ی كرده‌وه‌ و بردنییه‌ ده‌ره‌وه‌، فه‌رمووی:"
                },
                {
                    "verse": "20",
                    "text": "“بڕۆن بۆ په‌رستگا و ڕاوه‌ستن، ته‌واوی په‌یامی ئه‌م ژیانه‌ به‌ خه‌ڵكی بڵێن”."
                },
                {
                    "verse": "21",
                    "text": "كه‌ بیستیان، به‌یانی زوو چوونه‌ په‌رستگا و ده‌ستیان كرد به‌ فێركردن. ئینجا كاهینی باڵا و ئه‌وانه‌ی له‌گه‌ڵی بوون هاتن، سه‌نهه‌دریم و هه‌موو پیرانی نه‌وه‌ی ئیسڕائیلیان بانگكرد و ناردیان له‌ زیندان‌ بیانهێنن."
                },
                {
                    "verse": "22",
                    "text": "به‌ڵام كه‌ پاسه‌وانه‌كان هاتن، له‌ زیندان نه‌یاندۆزینه‌وه‌، گه‌ڕانه‌وه‌ و هه‌واڵیان دا و وتیان:"
                },
                {
                    "verse": "23",
                    "text": "“زیندانه‌كه‌مان بینی به‌ باشی داخرابوو، پاسه‌وانیش له‌به‌رده‌رگاكان ڕاوه‌ستابوون، به‌ڵام كاتێ كردمانه‌وه‌ كه‌سمان تیایدا نه‌بینی”."
                },
                {
                    "verse": "24",
                    "text": "كاتێ كاهین و سه‌رۆكی پاسه‌وان و كاهینانی باڵا ئه‌مه‌یان بیست، لێیان سه‌رسام بوون: ده‌بێت ئه‌مه‌ بگاته‌ چی؟."
                },
                {
                    "verse": "25",
                    "text": "ئینجا یه‌كێک هات هه‌واڵی پێ دان و وتی: “ئه‌وه‌تا ئه‌و پیاوانه‌ی فڕێتاندانه‌ زیندان، وا له‌ په‌رستگادا ڕاوه‌ستاون و گه‌ل فێر ده‌كه‌ن!”."
                },
                {
                    "verse": "26",
                    "text": "ئه‌وسا سه‌رۆک و پاسه‌وانان و ڕاژه‌وانان ڕۆیشتن و بێ توندوتیژی په‌یامبه‌رانیان هێنا، چونكه‌ ده‌ترسان گه‌ل به‌ردبارانیان بكه‌ن."
                },
                {
                    "verse": "27",
                    "text": "كاتێ ئه‌وانیان هێنا له‌به‌رده‌م سه‌نهه‌دریمدا ڕایانگرتن، كاهینی باڵا لێی پرسین:"
                },
                {
                    "verse": "28",
                    "text": "“به‌ توندی فه‌رمانمان پێ نه‌كردن كه‌ خه‌ڵكی به‌م ناوه‌ فێر نه‌كه‌ن؟ ئه‌وه‌تا یروشلایمتان له‌ فێركردنه‌كانتان پڕ كردووه‌ و ده‌تانه‌وێ خوێنی ئه‌و پیاوه‌ بخه‌نه‌ ئه‌ستۆمان”."
                },
                {
                    "verse": "29",
                    "text": "په‌تڕۆس و په‌یامبه‌ران وه‌ڵامیان دایه‌وه‌ و وتیان: “ده‌بێت خودا له‌ خه‌ڵک زیاتر گوێڕایه‌ڵی بكرێت."
                },
                {
                    "verse": "30",
                    "text": "خوداوه‌ندی باوكانمان ئیشۆعی هه‌ستانده‌وه‌، ئه‌وه‌ی به‌ هه‌ڵواسینی له‌سه‌ر ته‌خته‌دار كوشتتان."
                },
                {
                    "verse": "31",
                    "text": "خودا ئه‌می وه‌ک سه‌رۆک و ڕزگاریده‌ر به‌ ده‌سته‌ڕاستی خۆی به‌رزی كرده‌وه‌، تاكو تۆبه‌كردن و لێخۆشبوونی گوناه‌ به‌ ئیسڕائیل ببه‌خشێت."
                },
                {
                    "verse": "32",
                    "text": "ئێمه‌ گه‌واهیده‌ری ئه‌م شتانه‌ین، هه‌روه‌ها ڕووحی پارساش، ئه‌وه‌ی خودا به‌خشیویه‌تییه‌ ئه‌وانه‌ی گوێڕایه‌ڵن بۆی”."
                },
                {
                    "verse": "33",
                    "text": "كاتێ گوێیان لێبوو زۆر تووڕه‌ بوون، ویستیان بیانكوژن."
                },
                {
                    "verse": "34",
                    "text": "به‌ڵام په‌ڕیشییه‌ک ناوی گه‌ملیئێل بوو، ڕابیی ته‌ورات و ڕێزدار بوو له‌لای هه‌موو گه‌ل، له‌ سه‌نهه‌دریم هه‌ستا و فه‌رمانی دا بۆ ماوه‌یه‌كی كه‌م په‌یامبه‌ران ببردرێنه‌ ده‌ره‌وه‌."
                },
                {
                    "verse": "35",
                    "text": "ئینجا پێی وتن: “پیاوانی ئیسڕائیل، ئاگاداری خۆتان بن له‌وه‌ی ده‌تانه‌وێ به‌م پیاوانه‌ی بكه‌ن."
                },
                {
                    "verse": "36",
                    "text": "چونكه‌ پێش ئه‌م ڕۆژانه‌ توداس هه‌ستا و خۆی به‌ شتێک داده‌نا، نزیكه‌ی چوار سه‌د پیاو لێی كۆبوونه‌وه‌، به‌ڵام كوژرا و هه‌موو ئه‌وانه‌ی دوای كه‌وتبوون بڵاو بوونه‌وه‌، بوونه‌ هیچ."
                },
                {
                    "verse": "37",
                    "text": "دوای ئه‌مه‌ش له‌ ڕۆژانی ناونووسینه‌كه‌دا ئیهوودای گلیلای هه‌ستا و خه‌ڵكانێكی به‌دوای خۆیدا له‌خشته‌ برد، ئه‌ویش له‌ناوچوو و ئه‌وانه‌ی دوای كه‌وتبوون په‌رته‌وازه‌ بوون."
                },
                {
                    "verse": "38",
                    "text": "ئێستاش پێتان ده‌ڵێم: له‌م پیاوانه‌ دوور بكه‌ونه‌وه‌ و لێیانگه‌ڕێن! چونكه‌ ئه‌گه‌ر ئه‌م بیروباوه‌ڕه‌ یاخود ئه‌م كاره‌ له‌ خه‌ڵكه‌وه‌ بێت، ئه‌وا تێكده‌چێت."
                },
                {
                    "verse": "39",
                    "text": "ئه‌گه‌ریش له‌ خوداوه‌ بێت، ناتوانن تێكی بده‌ن، ئه‌گینا خۆتان ده‌بیننه‌وه‌ دژی خودا ده‌جه‌نگن”."
                },
                {
                    "verse": "40",
                    "text": "جا به‌ قسه‌یان كرد، ئیتر په‌یامبه‌رانیان بانگكرد و قامچییان لێدان، ڕایانسپاردن ناوی ئیشۆع نه‌هێنن، ئینجا ئازادیان كردن."
                },
                {
                    "verse": "41",
                    "text": "به‌ڵام ئه‌وان به‌ دڵشادییه‌وه‌ له‌به‌رده‌م سه‌نهه‌دریم ده‌رچوون، چونكه‌ وا دانران شایانی ئه‌وه‌ بن بۆ ناوی ئه‌و سووكایه‌تییان پێ بكرێت."
                },
                {
                    "verse": "42",
                    "text": "ئیتر هه‌موو ڕۆژێک له‌ په‌رستگا و له‌ ماڵاندا، خه‌ڵكیان فێرده‌كرد و موژده‌ی ئیشۆعی مه‌سیحیان ده‌دا."
                }
            ]
        },
        {
            "chapter": 6,
            "verses": []
        },
        {
            "chapter": 7,
            "verses": [
                {
                    "verse": "1",
                    "text": "كاهینی باڵا لێی پرسی: “ئه‌م شتانه‌ وان؟”"
                },
                {
                    "verse": "2",
                    "text": "ئه‌ویش وتی: “برایان و باوكان گوێبگرن! خوداوه‌ندی شكۆ بۆ ئه‌وڕاهه‌می باوكمان ده‌ركه‌وت كاتێ له‌ میسۆپۆتامیا بوو، پێش ئه‌وه‌ی له‌ حاران نیشته‌جێ بێت،"
                },
                {
                    "verse": "3",
                    "text": "پێی فه‌رموو: {له‌ زه‌وی و هۆزی خۆت ده‌رچۆ و وه‌ره‌ بۆ ئه‌و زه‌وییه‌ی پیشانت ده‌ده‌م}."
                },
                {
                    "verse": "4",
                    "text": "زه‌ویی كلدانییه‌كانی به‌جێهێشت و له‌ حاران نیشته‌جێ بوو. دوای مردنی باوكی، خودا له‌وێوه‌ گواستییه‌وه‌ بۆ ئه‌م زه‌ویه‌ی ئێوه‌ ئێستا تیایدا نیشته‌جێن."
                },
                {
                    "verse": "5",
                    "text": "لێره‌دا هیچ میراتێكی پێی نه‌دا، ته‌نانه‌ت شوێن پێیه‌كیش. به‌ڵام به‌ڵێنی پێدا كه‌ {به‌ موڵک بیداته‌ خۆی و نه‌وه‌كه‌ی له‌دوای خۆی} ، هێشتا منداڵی نه‌بوو."
                },
                {
                    "verse": "6",
                    "text": "خوداش ئاوای فه‌رموو: {وه‌چه‌كانت له‌ زه‌ویه‌كی نامۆ ده‌بن كه‌ هی خۆیان نییه‌، ده‌بنه‌ كۆیله‌یان و چوار سه‌د ساڵ ده‌یانچه‌وسێننه‌وه‌."
                },
                {
                    "verse": "7",
                    "text": "ئه‌و نه‌ته‌وه‌یه‌ش حوكم ده‌ده‌م، كه‌ وه‌ک كۆیله‌ ڕاژه‌ی ده‌كه‌ن} ، خودا فه‌رموویه‌تی، {دوای ئه‌وه‌ درده‌چن و له‌م شوێنه‌ ده‌مپه‌رستن}."
                },
                {
                    "verse": "8",
                    "text": "هه‌روه‌ها په‌یمانی خروسه‌بڕانی له‌گه‌ڵ به‌ست. جا ئسخه‌قی بوو، له‌ هه‌شت ڕۆژیدا خروسه‌بڕانی كرد. ئسخه‌قیش یاقووی بوو، یاقووش دوازده‌ باوكه‌كه‌."
                },
                {
                    "verse": "9",
                    "text": "باوكانیش ئیره‌ییان به‌‌ یۆسپ برد، فرۆشتیانه‌ میسڕ. به‌ڵام خودای له‌گه‌ڵ بوو،"
                },
                {
                    "verse": "10",
                    "text": "له‌ هه‌موو ناخۆشییه‌كانی ڕزگاری كرد، له‌به‌رده‌م پڕعونی پاشای میسڕدا به‌خشش و دانایی پێ دا. ئه‌ویش به‌رپرسێتیی میسڕ و هه‌موو ماڵه‌كه‌ی خۆی پێ دا."
                },
                {
                    "verse": "11",
                    "text": "ئینجا برسیێتی و ته‌نگانه‌یه‌كی مه‌زن به‌سه‌ر هه‌موو میسڕ و كه‌نعاندا هات، باوكانمان خواردنیان ده‌ست نه‌ده‌كه‌وت."
                },
                {
                    "verse": "12",
                    "text": "كاتێ یاقوو بیستی له‌ میسڕدا دانه‌وێڵه‌ هه‌یه‌، جاری یه‌كه‌م باوكانمانی نارد."
                },
                {
                    "verse": "13",
                    "text": "بۆ جاری دووه‌م یۆسپ به‌ برایانی ناسرا، بنه‌ماڵه‌ی یۆسپیش بۆ پڕعون ده‌ركه‌وت."
                },
                {
                    "verse": "14",
                    "text": "ئیتر یۆسپ ناردی یاقووی باوكی هه‌موو هۆزه‌كه‌ی بۆ میسڕ بانگكرد، حه‌فتا و پێنج كه‌س بوون."
                },
                {
                    "verse": "15",
                    "text": "جا یاقوو بۆ میسڕ دابه‌زی و مرد، خۆی و باوكانمان."
                },
                {
                    "verse": "16",
                    "text": "ئینجا بۆ شه‌كیم گه‌ڕاندیانه‌وه‌ و له‌و گۆڕه‌ ناشتییان كه‌ ئه‌وڕاهه‌م له‌ شه‌كیم به‌ بڕێک زیو له‌ كوڕه‌كانی حه‌مۆری كڕی."
                },
                {
                    "verse": "17",
                    "text": "به‌ڵام ئه‌و كاته‌ی به‌ڵێنه‌كه‌ نزیک ده‌بووه‌وه‌ كه‌ خودا بۆ‌ ئه‌وڕاهه‌م سوێندی خواردبوو، گه‌ل له‌ میسڕ په‌ره‌یان ده‌سه‌ند و زۆرده‌بوون،"
                },
                {
                    "verse": "18",
                    "text": "تاكو {پاشایه‌كی دیكه‌ له‌ میسڕ هاته‌ سه‌ر ته‌خت یۆسپی نه‌ده‌ناسی}."
                },
                {
                    "verse": "19",
                    "text": "له‌گه‌ڵ نه‌ژاده‌كه‌مان به‌ فێڵ ده‌جوڵایه‌وه‌ و خراپه‌ی له‌گه‌ڵ باوباپیرانمان كرد، ناچاری ده‌كردن منداڵه‌ ساواكانیان دووربخه‌نه‌وه‌ تاكو بمرن."
                },
                {
                    "verse": "20",
                    "text": "له‌و كاته‌دا مووشێ له‌دایكبوو. زۆر جوان بوو، سێ مانگ له‌ ماڵی باوكی به‌خێوكرا،"
                },
                {
                    "verse": "21",
                    "text": "كاتێ دوور خرایه‌وه‌، كچی پڕعون هه‌ڵیگرته‌وه‌ و كردییه‌ كوڕی خۆی و به‌خێوی كرد."
                },
                {
                    "verse": "22",
                    "text": "مووشێش له‌نێو هه‌موو دانایی میسڕییه‌كان په‌روه‌رده‌ كرا، به‌ توانا له‌ قسه‌ و كرداردا."
                },
                {
                    "verse": "23",
                    "text": "كاتێ ته‌مه‌نی بووه‌ چل ساڵ، هاته‌ سه‌ر دڵی سه‌ردانی براكانی بكات، نه‌وه‌ی ئیسڕائیل."
                },
                {
                    "verse": "24",
                    "text": "یه‌كێكی بینی سته‌می لێ ده‌كرێت، به‌رگری لێكرد و دادوه‌ری بۆ سته‌م لێكراو كرد، میسڕییه‌كه‌ی كوشت."
                },
                {
                    "verse": "25",
                    "text": "وایزانی برایانی تێده‌گه‌ن كه‌ خودا له‌سه‌ر ده‌ستی ئه‌و قورتاریان ده‌كات. به‌ڵام تێنه‌گه‌یشتن."
                },
                {
                    "verse": "26",
                    "text": "ڕۆژی دووه‌م دوو له‌ برایانی بۆی ده‌ركه‌وتن و به‌شه‌ڕده‌هاتن، هه‌وڵی ده‌دا ئاشتیان بكاته‌وه‌، وتی: ئێوه‌ بران، بۆچی ده‌ست بۆ یه‌كتری درێژ ده‌كه‌ن؟"
                },
                {
                    "verse": "27",
                    "text": "به‌ڵام ئه‌وه‌ی سته‌می له‌ نزیكه‌كه‌ی ده‌كرد، پاڵێكی پێوه‌ نا و وتی: {كێ تۆی كردووه‌ به‌ سه‌رۆک و دادوه‌ر به‌سه‌رمان؟"
                },
                {
                    "verse": "28",
                    "text": "ده‌ته‌وێ بمكوژیت وه‌ک دوێنێ میسڕییه‌كه‌ت كوشت؟}"
                },
                {
                    "verse": "29",
                    "text": "مووشێش به‌هۆی ئه‌م قسه‌یه‌وه‌ هه‌ڵات، له‌ زه‌ویی میدیان بووه‌ بێگانه‌ و له‌وێ دوو كوڕی بوو."
                },
                {
                    "verse": "30",
                    "text": "دوای ئه‌وه‌ی چل ساڵ ته‌واوبوو، فریشته‌ی خوداوه‌ند له‌ بیابانی شاخی سینه‌ی له‌نێو ده‌وه‌نێكی داگیرساودا بۆی ده‌ركه‌وت."
                },
                {
                    "verse": "31",
                    "text": "مووشێش ئه‌مه‌ی بینی و له‌ دیمه‌نه‌كه‌ سه‌رسام بوو، ده‌چووه‌ پێش تاكو له‌ نزیكه‌وه‌ سه‌یر بكات، ده‌نگی په‌روه‌ردگار هات:"
                },
                {
                    "verse": "32",
                    "text": "{منم خودای باوكانت، خودای ئه‌وڕاهه‌م و ئسخه‌ق و یاقوو}. به‌ڵام مووشێ له‌رز گرتی و نه‌یوێرا سه‌یر بكات."
                },
                {
                    "verse": "33",
                    "text": "{جا په‌روه‌ردگار پێی فه‌رموو: سۆله‌كانت له‌ پێت دابكه‌نه‌، چونكه‌ ئه‌و شوێنه‌ی تۆ له‌سه‌ری وه‌ستاوی زه‌ویه‌كی پارسا‌یه‌."
                },
                {
                    "verse": "34",
                    "text": "من نه‌هامه‌تیی گه‌لی خۆم له‌ میسڕ بینی و ناڵه‌یانم بیست، دابه‌زیم تاكو قورتاریان بكه‌م. ئێستاش وه‌ره‌، ده‌تنێرمه‌ میسڕ}."
                },
                {
                    "verse": "35",
                    "text": "ئه‌وه‌ مووشێیه‌ كه‌ ڕه‌تیان كرده‌وه‌ و وتیان: {كێ تۆی كردووه‌ به‌ سه‌رۆک و دادوه‌ر به‌سه‌رمان؟} هه‌ر ئه‌و بوو خودا وه‌ک سه‌رۆک و قوربانیده‌ر به‌ ده‌ستی ئه‌و فریشته‌یه‌ ناردی كه‌ له‌ ده‌وه‌نه‌كه‌دا بۆی ده‌ركه‌وت."
                },
                {
                    "verse": "36",
                    "text": "ئه‌م ده‌ریهێنان، له‌ ماوه‌ی چل ساڵدا په‌رجو و نیشانه‌ی له‌ خاكی میسڕ و ده‌ریای سوور و چۆڵه‌وانیش كرد."
                },
                {
                    "verse": "37",
                    "text": "ئه‌مه‌ ئه‌و مووشێیه‌ كه‌ به‌ نه‌وه‌ی ئیسڕائیلی وت: {خودا له‌نێو برایانتان پێغه‌مبه‌رێكی وه‌كو منتان بۆ په‌یداده‌كات، گوێی لێ بگرن}."
                },
                {
                    "verse": "38",
                    "text": "هه‌ر ئه‌ویش بوو له‌ چۆڵه‌وانی له‌نێو وارگه‌كه‌دا بوو، له‌گه‌ڵ ئه‌و فریشته‌یه‌ی له‌ شاخی سینه‌ی قسه‌ی له‌گه‌ڵی ده‌كرد، له‌گه‌ڵ باوكانیشمان، ئه‌وه‌ی وته‌ زیندووه‌كانی وه‌رگرت تاكو بمانداتێ."
                },
                {
                    "verse": "39",
                    "text": "به‌ڵام باوكانمان نه‌یانویست گوێڕایه‌ڵی بن. به‌ڵكو ڕه‌تیانكرده‌وه‌ و دڵیان بۆ میسڕ ده‌گه‌ڕایه‌وه‌."
                },
                {
                    "verse": "40",
                    "text": "به‌ هاڕونیان وت: {خوداوه‌ندێكمان بۆ دروست بكه‌ له‌پێشمانه‌وه‌ بێت، چونكه‌ ئه‌م مووشێیه‌ی له‌ زه‌ویی میسڕه‌وه‌ ده‌ریهێناین نازانین چی لێهات!}."
                },
                {
                    "verse": "41",
                    "text": "له‌و ڕۆژانه‌دا بتێكیان له‌ شێوه‌ی گۆلک دروستكرد و قوربانییان بۆ كرد، به‌ ده‌ستكردی خۆیان دڵشاد بوون."
                },
                {
                    "verse": "42",
                    "text": "خوداش ڕووی لێ وه‌رگێڕان و وازی لێ هێنان ئه‌ستێره‌كانی ئاسمان بپه‌رستن، وه‌ک له‌ سیپاره‌ی پێغه‌مبه‌راندا نووسراوه‌: {ئه‌ی ماڵی ئیسڕائیل، ئایا به‌ درێژایی چل ساڵ له‌ چۆڵه‌وانی قوربانیی سه‌ربڕاو و پێشكه‌شكراوتان بۆ من كرد؟"
                },
                {
                    "verse": "43",
                    "text": "نه‌خێر، به‌ڵكو ڕه‌شماڵی بتی مۆلۆختان له‌گه‌ڵ ئه‌ستێره‌ی خوداوه‌ندی خۆتان هه‌ڵگرت، ڕه‌مفان، ئه‌و په‌یكه‌رانه‌ی دروستتان كرد تاكو كڕنۆشی بۆ ببه‌ن. بۆیه‌ بۆ دوورتر له‌ باڤل دوورتان ده‌خه‌مه‌وه‌}."
                },
                {
                    "verse": "44",
                    "text": "نشینگه‌ی گه‌واهیدانیش له‌ چۆڵه‌وانیدا له‌گه‌ڵ باوباپیرانمان بوو، هه‌روه‌ک ئه‌وه‌ی خودا فه‌رمانی به‌ مووشێ كرد له‌سه‌ر ئه‌و نموونه‌یه‌ دروستی بكات كه‌ بینیویه‌تی."
                },
                {
                    "verse": "45",
                    "text": "جا باوكانمان نشینگه‌كه‌یان وه‌رگرت و له‌گه‌ڵ یه‌شوع بردییانه‌ نێو موڵكی ئه‌و گه‌لانه‌ی خودا له‌به‌رده‌می باوكانمان ده‌ریكردن تا ڕۆژانی داوید،"
                },
                {
                    "verse": "46",
                    "text": "ئه‌وه‌ی له‌لای خودا ڕه‌زامه‌ندیی به‌ده‌ستهێنا، ئه‌ویش هه‌وڵی دا نشینگه‌یه‌ک بۆ خوداوه‌ندی یاقوو دروست بكات."
                },
                {
                    "verse": "47",
                    "text": "به‌ڵام شلیمون بوو كه‌ خانوویه‌كی بۆ دروستكرد."
                },
                {
                    "verse": "48",
                    "text": "به‌ڵام خودای هه‌ره‌به‌رز له‌ ماڵی ده‌ستكرد نیشته‌جێ نابێت، وه‌ک پێغه‌مبه‌ر وتوویه‌تی:"
                },
                {
                    "verse": "49",
                    "text": "{ئاسمان ته‌ختی منه‌ و زه‌ویش ته‌خته‌پێمه‌، چ ماڵێكم بۆ بنیاد ده‌نێن؟ په‌روه‌ردگار ده‌فه‌رمووێ، له‌كوێیه‌ شوێنی حه‌وانه‌وه‌م؟"
                },
                {
                    "verse": "50",
                    "text": "ئایا ده‌ستی من هه‌موو ئه‌م شتانه‌ی دروست نه‌كردووه‌؟}"
                },
                {
                    "verse": "51",
                    "text": "ئه‌ی كه‌ للـه‌ڕه‌قان، ئه‌ی دڵ و گوێ خروسه‌بڕان‌ نه‌كراوان! ئێوه‌ وه‌ک باوكانتان هه‌میشه‌ به‌ربه‌ره‌كانێی ڕووحی پارسا ده‌كه‌ن! باوكانتان چۆن بوون ئێوه‌ش وان."
                },
                {
                    "verse": "52",
                    "text": "باوكانتان چ پێغه‌مبه‌رێكیان نه‌چه‌وساندۆته‌وه‌؟ ئه‌وانه‌شیان كوشت كه‌ زوو باسی هاتنی بێتاوانه‌كه‌یان ده‌كرد، ئه‌وه‌ی ئێستا ئێوه‌ ڕاده‌ستتان كرد و كوشتتان"
                },
                {
                    "verse": "53",
                    "text": "ئێوه‌ ته‌وراتتان به‌ ڕێنمایی فریشته‌كان وه‌رگرت و په‌یڕه‌وتان نه‌كرد”."
                },
                {
                    "verse": "54",
                    "text": "كاتێ گوێیان له‌مانه‌ بوو، دڵیان پڕبوو له‌ كینه‌ و ددانیان لێی جیڕكرده‌وه‌."
                },
                {
                    "verse": "55",
                    "text": "به‌ڵام ئه‌و پڕ ببوو له‌ ڕووحی پارسا، چاوی بڕییه‌ ئاسمان، شكۆی خودای بینی و ئیشۆعیش له‌لای ڕاستی خودا وه‌ستابوو."
                },
                {
                    "verse": "56",
                    "text": "وتی: “ده‌بینم ئاسمان كراوه‌ته‌وه‌ و ڕۆڵه‌ی مرۆڤیش له‌لای ڕاستی خودا ڕاوه‌ستاوه‌”."
                },
                {
                    "verse": "57",
                    "text": "به‌ ده‌نگێكی به‌رز هاواریان كرد و گوێی خۆیان داخست، پێكڕا په‌لاماریان دا،"
                },
                {
                    "verse": "58",
                    "text": "بردییانه‌ ده‌ره‌وه‌ی شار و به‌ردبارانیان كرد. گه‌واهیده‌ره‌كانیش جله‌كانیان له‌به‌رپێی گه‌نجێک داكه‌ند ناوی شاوول بوو."
                },
                {
                    "verse": "59",
                    "text": "كاتێ ئستیفانۆسیان به‌ردباران ده‌كرد، نوێژی ده‌كرد و ده‌یووت: “ئیشۆعی په‌روه‌ردگار، ڕووحم وه‌ربگره‌!”"
                },
                {
                    "verse": "60",
                    "text": "ئینجا چۆكی دادا و به‌ ده‌نگێكی به‌رز هاواری كرد: “په‌روه‌ردگار، ئه‌م گوناهه‌یان له‌سه‌ر مه‌نووسه‌”. ئه‌مه‌ی وت و نووست."
                }
            ]
        },
        {
            "chapter": 8,
            "verses": [
                {
                    "verse": "1",
                    "text": "شاوول به‌ كوشتنی ئستیفانۆس ڕازی بوو. له‌و ڕۆژه‌دا وارگه‌ له‌ یروشلایم تووشی چه‌وسانه‌وه‌یه‌كی توند هات. هه‌موو به‌ ناوچه‌كانی ئیهوود و شمرندا په‌رشوبڵاو بوونه‌وه‌، جگه‌ له‌ په‌یامبه‌ران."
                },
                {
                    "verse": "2",
                    "text": "هه‌ندێک پیاوی له‌خواترس ئستیفانۆسیان ناشت و پرسه‌یه‌كی گه‌وره‌یان بۆ دانا."
                },
                {
                    "verse": "3",
                    "text": "به‌ڵام شاوول هه‌ڵده‌كوتایه‌ نێو وارگه‌، ماڵ به‌ ماڵ ژن و پیاوی ڕاده‌كێشا و فڕێیده‌دانه‌ زیندان."
                },
                {
                    "verse": "4",
                    "text": "ئه‌وانه‌ی په‌رشوبڵاو ببوونه‌وه‌ ده‌گه‌ڕان و موژده‌ی وشه‌كه‌یان ده‌دا."
                },
                {
                    "verse": "5",
                    "text": "پیلیپوس شۆڕبووه‌وه‌ شارێكی شمرنی و مه‌سیحه‌كه‌ی بۆ ڕاده‌گه‌یاندن."
                },
                {
                    "verse": "6",
                    "text": "كۆمه‌ڵه‌كه‌ به‌ یه‌ک دڵ گوێیان له‌وه‌ ده‌گرت كه‌ پیلیپوس ده‌یووت، كاتێ ئه‌و نیشانانه‌یان ده‌بیست و ده‌بینی كه‌ ده‌یكرد."
                },
                {
                    "verse": "7",
                    "text": "ڕووحی گڵاویش له‌ زۆر كه‌س له‌وانه‌ی تیایاندا بوو به‌ ده‌نگی به‌رز هاواریان ده‌كرد و ده‌رده‌چوون، زۆر گۆج و شه‌لیش چاكبوونه‌وه‌."
                },
                {
                    "verse": "8",
                    "text": "جا شادییه‌كی گه‌وره‌ ئه‌و شاره‌ی گرته‌وه‌."
                },
                {
                    "verse": "9",
                    "text": "پێشتر له‌ شاره‌كه‌ پیاوێک هه‌بوو ناوی سیمۆن بوو، جادووی ده‌كرد و خه‌ڵكی شمرنی سه‌رسام كردبوو، ده‌یووت: من شتێكی مه‌زنم!."
                },
                {
                    "verse": "10",
                    "text": "گه‌وره‌ و بچووک هه‌موو دوای ده‌كه‌وتن و ده‌یانووت: “ئه‌مه‌یه‌ هێزی مه‌زنی خودا”."
                },
                {
                    "verse": "11",
                    "text": "ئه‌وان دوای ده‌كه‌وتن، چونكه‌ ماوه‌یه‌كی زۆر بوو به‌ جادووه‌كه‌ی سه‌رسامی كردبوون."
                },
                {
                    "verse": "12",
                    "text": "به‌ڵام كاتێ پیلیپوس موژده‌ی ده‌رباه‌ری پاشایه‌تی خودا و ناوی ئیشۆعی مه‌سیحی پێدان، بڕوایان كرد، ژن و پیاویش عه‌مادكران."
                },
                {
                    "verse": "13",
                    "text": "سیمۆنیش به‌خۆی باوه‌ڕی هێنا، كاتێ عه‌مادكرا دوای پیلیپوس كه‌وت، نیشانه‌ و په‌رجوی گه‌وره‌ی ده‌بینی ده‌كرا، سه‌رسام بوو."
                },
                {
                    "verse": "14",
                    "text": "كاتێ په‌یامبه‌ران له‌ یروشلایم بیستیان شمرن وشه‌ی خودای په‌سه‌ند كردووه‌، په‌تڕۆس و یوخه‌ننه‌نیان بۆ ناردن."
                },
                {
                    "verse": "15",
                    "text": "كاتێ هاتن، نوێژیان بۆ كردن تاكو ڕووحی پارسا وه‌ربگرن،"
                },
                {
                    "verse": "16",
                    "text": "چونكه‌ هێشتا نه‌هاتبووه‌ سه‌ر كه‌سیان، ته‌نها به‌ ناوی ئیشۆعی په‌روه‌ردگار عه‌مادكرابوون."
                },
                {
                    "verse": "17",
                    "text": "جا ده‌ستیان له‌سه‌ر دانان و ڕووحی پارسایان وه‌رگرت."
                },
                {
                    "verse": "18",
                    "text": "كاتێ سیمۆن بینی به‌ ده‌ست دانانی په‌یامبه‌ران ڕووحه‌كه‌ ده‌درێت، پاره‌ی بۆ هێنان و"
                },
                {
                    "verse": "19",
                    "text": "وتی: “ئه‌و ده‌سه‌ڵاته‌ به‌ منیش بده‌ن، تاكو ده‌ست له‌سه‌ر هه‌ر كه‌سێک دابنێم ڕووحی پارسا وه‌ربگرێت”."
                },
                {
                    "verse": "20",
                    "text": "په‌تڕۆس پێی وت: “با زیوه‌كه‌ت له‌گه‌ڵ خۆت له‌ناوبچێت! چونكه‌ واتزانی به‌هره‌ی خودا به‌ پاره‌ دسێنرێت!"
                },
                {
                    "verse": "21",
                    "text": "له‌م شته‌دا نه‌ به‌شت هه‌یه‌ و نه‌ پشک، چونكه‌ دڵت به‌رامبه‌ر خودا ڕاست نییه‌."
                },
                {
                    "verse": "22",
                    "text": "له‌م خراپه‌یه‌ت تۆبه‌ بكه‌ و له‌ په‌روه‌ردگار بپاڕێوه‌ به‌ڵكو له‌ هزری دڵت خۆش بێت،"
                },
                {
                    "verse": "23",
                    "text": "چونكه‌ ده‌تبینم له‌ تاڵی تاڵاو و به‌ندی گوناهیت”."
                },
                {
                    "verse": "24",
                    "text": "سیمۆن وه‌ڵامی دایه‌وه‌ و وتی: “ئێوه‌ له‌ پێناوی من داوا له‌ په‌روه‌ردگار بكه‌ن، تاكو هیچ شتێک له‌وه‌ی باستان كرد به‌ سه‌رمدا نه‌یه‌ت”."
                },
                {
                    "verse": "25",
                    "text": "ئینجا دوای ئه‌وه‌ی گه‌واهییان دا و به‌ وشه‌ی په‌روه‌ردگار قسه‌یان كرد، گه‌ڕانه‌وه‌ یروشلایم و موژده‌یان دایه‌ زۆر گوندی شمرنی."
                },
                {
                    "verse": "26",
                    "text": "ئینجا فریشته‌ی په‌روه‌ردگار له‌گه‌ڵ پیلیپوس دووا و وتی: “هه‌سته‌ و به‌ره‌و باشوور بڕۆ، له‌سه‌ر ئه‌و ڕێگایه‌ی له‌ یروشلایمه‌وه‌ بۆ غه‌زه‌ شۆڕ ده‌بێته‌وه‌، كه‌ چۆڵه‌وانییه‌”."
                },
                {
                    "verse": "27",
                    "text": "ئه‌ویش هه‌ستا و ڕۆیشت، پیاوێكی خه‌ساوی حه‌به‌شی، شالیاری دارایی كنداكه‌ی شاژنی حه‌به‌شه‌ بوو، بۆ كڕنۆشبردن هاتبووه‌ یروشلایم."
                },
                {
                    "verse": "28",
                    "text": "له‌ گه‌ڕانه‌وه‌دابوو، له‌نێو گالیسكه‌كه‌ی دانیشتبوو، سیپاره‌ی ئێشه‌عیا پێغه‌مبه‌ری ده‌خوێنده‌وه‌."
                },
                {
                    "verse": "29",
                    "text": "ڕووحی پارسا به‌ پیلیپوسی فه‌رموو: “بڕۆ پێش و به‌گه‌ڵ ئه‌و گالیسكه‌یه‌ بكه‌وه‌”."
                },
                {
                    "verse": "30",
                    "text": "ئیتر پیلیپوس په‌له‌ی كرد و گوێی لێبوو سیپاره‌ی ئێشه‌عیا پێغه‌مبه‌ر ده‌خوێنێته‌وه‌. وتی: “ئایا ئه‌وه‌ی ده‌یخوێنیته‌وه‌ تێیده‌گه‌یت؟”"
                },
                {
                    "verse": "31",
                    "text": "وتی: “چۆن بتوانم ئه‌گه‌ر یه‌كێک ڕێبه‌رایه‌تیم نه‌كات؟”. جا پیلیپوسی بانگكرد سه‌ربكه‌وێت و له‌گه‌ڵی دابنیشێت."
                },
                {
                    "verse": "32",
                    "text": "ئه‌و بڕگه‌یه‌ی سیپاره‌كه‌ كه‌ ده‌یخوێنده‌وه‌ ئه‌مه‌ بوو: {وه‌ک كاوڕ بۆ سه‌ربڕین بردرا، وه‌ک به‌رخێكی بێده‌نگ له‌به‌رده‌ست ئه‌وه‌ی خوری لێده‌بڕێته‌وه‌، ئاوا ده‌می نه‌كرده‌وه‌."
                },
                {
                    "verse": "33",
                    "text": "له‌ خاكساریی خۆی بوو و مافی لێ زه‌وت كرا. نه‌وه‌كانی كێ باسیان بكات؟ چونكه‌ ژیانی له زه‌وی هه‌ڵگیرا}."
                },
                {
                    "verse": "34",
                    "text": "خه‌ساوه‌كه‌ پرسی له‌ پیلیپوس كرد و وتی: “پرسێكم هه‌یه‌: ئه‌م پێغه‌مبه‌ره‌ باسی كێ ده‌كات؟ باسی خۆی یان یه‌كێكی دیكه‌؟”"
                },
                {
                    "verse": "35",
                    "text": "پیلیپوس ده‌می كرده‌وه‌ و له‌م سیپاره‌یه‌وه‌ ده‌ستی پێكرد موژده‌ی ئیشۆعی پێ دا."
                },
                {
                    "verse": "36",
                    "text": "كاتێ به‌ ڕێگاوه‌ بوون، گه‌یشتنه‌ سه‌ر ئاوێک، خه‌ساوه‌كه‌ وتی: “ئه‌وه‌ ئاوه‌، چی ڕێم لێ ده‌گرێت عه‌ماد بكرێم؟”"
                },
                {
                    "verse": "37",
                    "text": "پیلیپوس وتی: “ده‌بێت، ئه‌گه‌ر به‌ هه‌موو دڵته‌وه‌ باوه‌ڕ بهێنیت”. وه‌ڵامی دایه‌وه‌ و وتی: “باوه‌ڕ ده‌هێنم كه‌ ئیشۆعی مه‌سیح ڕۆڵه‌ی خودایه‌”."
                },
                {
                    "verse": "38",
                    "text": "ئینجا فه‌رمانی دا گالیسكه‌كه‌ ڕاوه‌ستێ، پێكه‌وه‌ چوونه‌ نێو ئاوه‌كه‌، پیلیپوس خه‌ساوه‌كه‌ی عه‌مادكرد."
                },
                {
                    "verse": "39",
                    "text": "كاتێ له‌ ئاوه‌كه‌ ده‌رچوون، ڕووحی په‌روه‌ردگار پیلیپوسی ڕفاند و ئیتر خه‌ساوه‌كه‌ نه‌یبینییه‌وه‌، به‌ شادییه‌وه‌ به‌ ڕێگای خۆیدا ڕۆیشت."
                },
                {
                    "verse": "40",
                    "text": "پیلیپوسیش له‌ ئه‌شدود بینرایه‌وه‌، دواتر به‌ هه‌موو شاره‌كاندا ده‌گه‌ڕا و موژده‌ی ده‌دا تاكو گه‌یشته‌ قه‌یسه‌ڕییه‌."
                }
            ]
        },
        {
            "chapter": 9,
            "verses": [
                {
                    "verse": "1",
                    "text": "شاوول هێشتا هه‌ڕه‌شه‌ و كوشتنی به‌رامبه‌ر قوتابییه‌كانی په‌روه‌ردگار ده‌رده‌بڕی. چووه‌ لای كاهینی باڵا،"
                },
                {
                    "verse": "2",
                    "text": "داوای نامه‌ی لێكرد بۆ كه‌نیشته‌كانی دره‌مسوق، تاكو ئه‌گه‌ر یه‌كێک له‌ ڕێگا ببینێت، چ ژن و چ پیاو، به‌ به‌ندكراوی بۆ یروشلایمیان ببات."
                },
                {
                    "verse": "3",
                    "text": "كه‌ ده‌ڕۆیشت و له‌ دره‌مسوق نزیكبووه‌وه‌، له‌پڕ ڕووناكییه‌ک له‌ ئاسمانه‌وه‌ له‌ ده‌وروبه‌ری بریسكه‌ی دایه‌وه‌،"
                },
                {
                    "verse": "4",
                    "text": "كه‌وته‌ سه‌ر زه‌وی و ده‌نگێكی بیست، پێی فه‌رموو: “شاوول، شاوول! بۆچی ده‌مچه‌وسێنیته‌وه‌؟”"
                },
                {
                    "verse": "5",
                    "text": "وتی: “گه‌وره‌م، تۆ كێیت؟” به‌روه‌ردگار فه‌رمووی: “من ئیشۆعم، ئه‌وه‌ی تۆ ده‌یچه‌وسێنیته‌وه‌. بۆت زه‌حمه‌ته‌ لوشكه‌ له‌ نه‌قیزه‌ بده‌یت”."
                },
                {
                    "verse": "6",
                    "text": "به‌ ترس و سه‌رسامیه‌وه‌ وتی: “په‌روه‌ردگار، ده‌ته‌وێ چی بكه‌م؟” په‌روه‌ردگرایش پێی فه‌رموو: “هه‌سته‌، بڕۆ نێو شار، له‌وێ پێت ده‌ووترێ ده‌بێ چی بكه‌یت”."
                },
                {
                    "verse": "7",
                    "text": "پیاوانی گه‌شتیار كه‌ له‌گه‌ڵی بوون به‌ بێده‌نگی وه‌ستان، ده‌نگه‌كه‌یان بیست به‌ڵام كه‌سیان نه‌بینی."
                },
                {
                    "verse": "8",
                    "text": "شاوول له‌سه‌ر زه‌وییه‌كه‌ هه‌ستایه‌وه‌، چاوی كرابووه‌وه‌ و كه‌سی نه‌ده‌بینی، ده‌ستیان گرت و هێنایانه‌ نێو دره‌مسوق."
                },
                {
                    "verse": "9",
                    "text": "سێ ڕۆژ نه‌یده‌بینی، نه‌خوارد و نه‌خوارده‌وه‌."
                },
                {
                    "verse": "10",
                    "text": "له‌ دره‌مسوق قوتابییه‌ک هه‌بوو ناوی خه‌نه‌نیا بوو، په‌روه‌ردگار له‌ بینیندا پێی فه‌رموو: “خه‌نه‌نیا!” وتی: “ئه‌وه‌تام په‌روه‌ردگار!”"
                },
                {
                    "verse": "11",
                    "text": "په‌روه‌ردگار پێی فه‌رموو: “هه‌سته‌ و بڕۆ ئه‌و شه‌قامه‌ی پێی ده‌ووترێ ڕاست، له‌ ماڵی ئیهوودا پرس له‌ پیاوێكی ته‌رسوسی بكه‌ ناوی شاووله‌، وا نوێژ ده‌كات."
                },
                {
                    "verse": "12",
                    "text": "له‌ بینیندا پیاوێكی بینی ناوی خه‌نه‌نیایه‌، دێته‌ لای و ده‌ستی له‌ سه‌ری داده‌نێت تاكو ببینێته‌وه‌”."
                },
                {
                    "verse": "13",
                    "text": "خه‌نه‌نیا وه‌ڵامی دایه‌وه‌: “په‌روه‌ردگار، له‌ زۆر كه‌س ئه‌و خراپانه‌م بیستۆته‌وه‌ كه‌ ئه‌م پیاوه‌ له‌ یروشلایم به‌ پارساكانی تۆی كردووه‌."
                },
                {
                    "verse": "14",
                    "text": "ئه‌وه‌تا لێره‌ له‌لای كاهینانی باڵا ده‌سه‌ڵاتی هه‌یه‌، هه‌موو ئه‌وانه‌ بگرێت كه‌ به‌ ناوی تۆ بانگه‌واز ده‌كه‌ن”."
                },
                {
                    "verse": "15",
                    "text": "جا په‌روه‌ردگار پێی فه‌رموو: “بڕۆ! چونكه‌ ئه‌مه‌ بۆ من ده‌فرێكی هه‌ڵبژێردراوه‌ بۆ هه‌ڵگرتنی ناوی من له‌به‌رده‌م نه‌ته‌وه‌كان و پاشایان و نه‌وه‌ی ئیسڕائیل."
                },
                {
                    "verse": "16",
                    "text": "چونكه‌ پیشانی ده‌ده‌م ده‌بێت له‌پێناوی ناوی من چه‌ند ئازار بچێژێت”."
                },
                {
                    "verse": "17",
                    "text": "خه‌نه‌نیاش ڕۆیشت و چووه‌ ماڵه‌كه‌، ده‌ستی له‌سه‌ری دانا و وتی: “كاک شاوول، ئیشۆعی په‌روه‌ردگار ناردوومی، ئه‌وه‌ی له‌و ڕێگایه‌ی پێیدا هاتی بۆت ده‌ركه‌وت تاكو ببینیت و پڕبیت له‌ ڕووحی پارسا”."
                },
                {
                    "verse": "18",
                    "text": "ده‌ستبه‌جێ شتێكی وه‌ک توێكڵ له‌ چاوه‌كانی كه‌وته‌ خواره‌وه‌ و یه‌كسه‌ر بینی، هه‌ستا و عه‌مادكرا."
                },
                {
                    "verse": "19",
                    "text": "چێشتی خوارد و هێزی هاته‌وه‌، شاوول چه‌ند ڕۆژێک له‌ دره‌مسوق له‌گه‌ڵ قوتابییه‌كان بوو."
                },
                {
                    "verse": "20",
                    "text": "یه‌كسه‌ر له‌ كه‌نیشته‌كاندا بانگه‌وازی مه‌سیحی كرد، كه‌ “ئه‌مه‌ ڕۆڵه‌ی خودایه‌”."
                },
                {
                    "verse": "21",
                    "text": "هه‌موو ئه‌وانه‌ی بیستیان سه‌رسام ببوون و وتیان: “ئه‌مه‌ ئه‌وه‌ نییه‌ كه‌ ئه‌وانه‌ی له‌ ناوبرد كه‌ له‌ یروشلایم باسی ئه‌م ناوه‌یان ده‌كرد؟ بۆ ئه‌مه‌ش نه‌هاته‌ ئێره‌، تاكو به‌ به‌ندكراوی بۆ كاهینانی باڵا بیانبات!”"
                },
                {
                    "verse": "22",
                    "text": "به‌ڵام شاوول به‌هێزتر ده‌بوو، جووی دانیشتووی دره‌مسوقی سه‌رگه‌ردان ده‌كرد و ده‌ریده‌خست كه‌ “ئه‌مه‌ مه‌سیحه‌”."
                },
                {
                    "verse": "23",
                    "text": "كاتێ ڕۆژانێكی زۆر به‌سه‌رچوو، جووه‌كان ڕاوێژیان كرد تا بیكوژن،"
                },
                {
                    "verse": "24",
                    "text": "شاوولیش به‌ پیلانه‌كه‌یانی زانی. شه‌و و ڕۆژ چاودێری ده‌روازه‌كانیان ده‌كرد تاكو بیكوژن."
                },
                {
                    "verse": "25",
                    "text": "جا قوتابییه‌كان به‌ شه‌و بردییان و له‌نێو سه‌به‌ته‌یه‌ک له‌ شووره‌كه‌وه‌ شۆڕیان كرده‌وه‌."
                },
                {
                    "verse": "26",
                    "text": "كاتێ شاوول هاته‌ یروشلایم، هه‌وڵی دا بچێته‌ پاڵ قوتابییه‌كان، هه‌مووان لێی ده‌ترسان و باوه‌ڕیان نه‌ده‌كرد كه‌ قوتابییه‌."
                },
                {
                    "verse": "27",
                    "text": "جا به‌رنڤا بردی و هێنایه‌ لای په‌یامبه‌ران، بۆی گێڕانه‌وه‌ چۆن له‌ ڕێگادا په‌روه‌ردگاری بینیوه‌ و قسه‌ی له‌گه‌ڵ كردووه‌، هه‌روه‌ها چۆن له‌ دره‌مسوق به‌ئاشكرا باسی ناوی ئیشۆعی كردووه‌."
                },
                {
                    "verse": "28",
                    "text": "ئیتر له‌گه‌ڵیان له‌ یروشلایم ده‌هات و ده‌چوو، به‌ئاشكرا باسی ناوی ئیشۆعی په‌روه‌ردگاری ده‌كرد."
                },
                {
                    "verse": "29",
                    "text": "هه‌روه‌ها قسه‌ و گفتوگۆی له‌گه‌ڵ جووه‌ یۆنانییه‌كان ده‌كرد، ئه‌وانیش هه‌وڵیان دا بیكوژن."
                },
                {
                    "verse": "30",
                    "text": "كاتێ برایان به‌مه‌یان زانی بردییانه‌ قه‌یسه‌ڕییه‌ و بۆ ته‌رسوسیان نارد."
                },
                {
                    "verse": "31",
                    "text": "وارگه‌كانی هه‌موو ئیهوود و گلیلا و شمرن ئاشتییان هه‌بوو، بنیاد ده‌نرا و به‌ ترسی په‌روه‌ردگار ده‌ڕۆیشت، به‌ دڵنه‌وایی ڕووحی پارساش له‌ زیادبووندا بوو."
                },
                {
                    "verse": "32",
                    "text": "ئه‌وه‌بوو كه‌ په‌تڕۆس به‌ هه‌موو ناوچه‌كاندا تێده‌په‌ڕی، بۆ لای پارساكانی لۆد دابه‌زی."
                },
                {
                    "verse": "33",
                    "text": "له‌وێ كابرایه‌كی بینی ناوی ئینیاس بوو، هه‌شت ساڵ له‌نێو جێگا كه‌وتبوو، ئیفلیج بوو."
                },
                {
                    "verse": "34",
                    "text": "په‌تڕۆس پێی وت: “ئینیاس، ئیشۆعی مه‌سیح چاكت ده‌كاته‌وه‌. هه‌سته‌ جێگا بۆ خۆت ڕابخه‌!” یه‌كسه‌ر هه‌ستا."
                },
                {
                    "verse": "35",
                    "text": "هه‌موو دانیشتوانی‌ لۆد‌ و شارون داده‌نیشتن بینییان، ئیتر به‌ره‌و په‌روه‌ردگار گه‌ڕانه‌وه‌."
                },
                {
                    "verse": "36",
                    "text": "قوتابییه‌كی كچ له‌ یۆپێ هه‌بوو ناوی تابیتا بوو، واتا ئاسک، پڕبوو له‌ چاكه‌كاری و خێركردن."
                },
                {
                    "verse": "37",
                    "text": "ئه‌وه‌بوو له‌و ڕۆژانه‌دا نه‌خۆش كه‌وت و مرد، جا شۆردیان و له‌ ژوورێكی سه‌ره‌وه‌ دایاننا."
                },
                {
                    "verse": "38",
                    "text": "لۆدیش له‌ یۆپێ نزیک بوو، قوتابییه‌كانیش بیستیان په‌تڕۆس له‌وێیه‌، دوو پیاویان بۆ نارد و تكایان لێكرد كه‌ له‌ هاتن بۆ لایان دوانه‌كه‌وێت."
                },
                {
                    "verse": "39",
                    "text": "په‌تڕۆسیش هه‌ستا و له‌گه‌ڵیان هات، كاتێ گه‌یشت، بردییانه‌ ژووری سه‌ره‌وه‌، هه‌موو بێوه‌ژنه‌كان له‌لای وه‌ستان، ده‌گریان و ئه‌و كراس و جلانه‌یان پیشانی ده‌دا كه‌ ئاسكه‌ كاتێ له‌گه‌ڵیان بوو كردبووی."
                },
                {
                    "verse": "40",
                    "text": "په‌تڕۆس هه‌مووانی نارده‌ ده‌ره‌وه‌ چۆكی دادا و نوێژی كرد، ئینجا ئاوڕی دایه‌ ته‌رمه‌كه‌ و وتی: “تابیتا، هه‌سته‌!” ئه‌ویش چاوی كرده‌وه‌، كاتێ په‌تڕۆسی بینی دانیشت."
                },
                {
                    "verse": "41",
                    "text": "ئیتر ده‌ستی بۆ ڕاكێشا و هه‌ڵیساند، ئینجا پارساكان و بێوه‌ژنانی بانگكرد و به‌ زیندوویی ڕاده‌ستی كردنه‌وه‌."
                },
                {
                    "verse": "42",
                    "text": "ئه‌مه‌ له‌ هه‌موو یۆپێ زانرا و زۆریش باوه‌ڕیان به‌ په‌روه‌ردگار هێنا."
                },
                {
                    "verse": "43",
                    "text": "ڕۆژانێكی زۆریش په‌تڕۆس له‌ یۆپێ له‌لای شیمعونی پێسته‌خۆشكه‌رێک مایه‌وه‌."
                }
            ]
        },
        {
            "chapter": 10,
            "verses": [
                {
                    "verse": "1",
                    "text": "له‌ قه‌یسه‌ڕییه‌ پیاوێک به‌ ناوی قورنیلیوس هه‌بوو، سه‌رپه‌ل بوو له‌و لیوایه‌ی پێی ده‌ووترا ئیتالی."
                },
                {
                    "verse": "2",
                    "text": "خۆی و هه‌موو ماڵه‌كه‌ی خواپه‌رست و له‌خواترس بوون، زۆر چاكه‌ی بۆ گه‌لی ده‌كرد و هه‌میشه‌ نوێژی بۆ خودا ده‌كرد."
                },
                {
                    "verse": "3",
                    "text": "نزیكه‌ی كاژێری نۆی ڕۆژ، له‌ بینینێكدا به‌ ڕوونی بینی فریشته‌یه‌كی خودا هاته‌ لای و پێی فه‌رموو: “قورنیلیوس!”"
                },
                {
                    "verse": "4",
                    "text": "به‌ ترسه‌وه‌ سه‌یری كرد و وتی: “ها گه‌وره‌م؟” پێی فه‌رموو: “نوێژه‌كانت و چاكه‌كانت وه‌ک یاده‌وه‌ری به‌رز بوونه‌ته‌وه‌ به‌رده‌م خودا."
                },
                {
                    "verse": "5",
                    "text": "ئێستا چه‌ند پیاوێک بۆ یۆپێ بنێره‌، ئه‌و شیمعونه‌ی پێی ده‌ووترێ په‌تڕۆس بهێنن."
                },
                {
                    "verse": "6",
                    "text": "له‌ ماڵی شیمعونی پێسته‌خۆشكه‌ره‌، كه‌ ماڵه‌كه‌ی له‌سه‌ر ده‌ریایه‌، ئه‌و پێت ده‌ڵێت چی بكه‌یت”."
                },
                {
                    "verse": "7",
                    "text": "كاتێ فریشته‌كه‌ وا قسه‌ی له‌گه‌ڵ قورنیلیوسی كرد ڕۆیشت، دووان له‌ ڕاژه‌وانه‌كانی له‌گه‌ڵ سه‌ربازێكی خواپه‌رستی بانگكرد كه‌ له‌ داروده‌سته‌ بوون،"
                },
                {
                    "verse": "8",
                    "text": "هه‌موو شتێكی بۆ گێڕانه‌وه‌ و ناردیانی بۆ یۆپێ."
                },
                {
                    "verse": "9",
                    "text": "بۆ سبه‌ینێ، كاتێ به‌ ڕێگاوه‌ بوون و له‌ شاره‌كه‌ نزیک ده‌بوونه‌وه‌، نزیكه‌ی كاژێر شه‌ش، په‌تڕۆس بۆ نوێژكردن چووه‌ سه‌ربان."
                },
                {
                    "verse": "10",
                    "text": "ئه‌وه‌بوو زۆر برسی بوو، ئاره‌زووی نانخواردنی ده‌كرد، كاتێک ئاماده‌یان ده‌كرد، له‌هۆش خۆی چوو."
                },
                {
                    "verse": "11",
                    "text": "ئاسمانی به‌ كراوه‌یی بینی، شتێک وه‌ک چه‌رچه‌فێكی مه‌زن هاته‌ خواره‌وه‌، به‌ هه‌ر چوار لاوه‌ به‌سترابووه‌وه‌ و شۆڕكرایه‌وه‌ سه‌ر زه‌وی."
                },
                {
                    "verse": "12",
                    "text": "هه‌موو جۆره‌ ئاژه‌ڵی چوارپێ و خشۆكی سه‌ر زه‌وی و باڵنده‌ی ئاسمانی تێدابوو."
                },
                {
                    "verse": "13",
                    "text": "ده‌نگێک هات: “په‌تڕۆس هه‌سته‌، سه‌رببڕه‌ و بخۆ!”"
                },
                {
                    "verse": "14",
                    "text": "په‌تڕۆس وتی: “نه‌خێر په‌روه‌ردگار، چونكه‌ هه‌رگیز شتی پیس یان گڵاوم نه‌خواردووه‌”."
                },
                {
                    "verse": "15",
                    "text": "دیسان ده‌نگه‌كه‌ی بۆ هاته‌وه‌: “ئه‌وه‌ی خودا بێگه‌ردی كردۆته‌وه‌ تۆ به‌ گڵاوی دامه‌نێ!”"
                },
                {
                    "verse": "16",
                    "text": "ئه‌مه‌ش سێباره‌ بووه‌وه‌ و یه‌كسه‌ر چه‌رچه‌فه‌كه‌ بۆ ئاسمان به‌رزكرایه‌وه‌."
                },
                {
                    "verse": "17",
                    "text": "كه‌ په‌تڕۆس سه‌رسام بوو: ئاخۆ ده‌بێت ئه‌م بینینه‌ چی بێت؟ ئه‌وه‌بوو ئه‌و پیاوانه‌ی قورنیلیوس ناردبوونی، به‌ پرس ماڵی شیمعونیان دۆزییه‌وه‌ و له‌ به‌رده‌رگا وه‌ستان."
                },
                {
                    "verse": "18",
                    "text": "بانگیان كرد و پرسییان: “ئه‌رێ شیمعون كه‌ نازناوی په‌تڕۆسه‌ لێره‌ دابه‌زیوه‌؟”."
                },
                {
                    "verse": "19",
                    "text": "له‌ كاتێكدا په‌تڕۆس هه‌ر بیری له‌ بینینه‌كه‌ ده‌كرده‌وه‌، ڕووح پێی فه‌رموو: “سێ پیاو له‌به‌رده‌رگا لێت ده‌پرسن."
                },
                {
                    "verse": "20",
                    "text": "هه‌سته‌ بڕۆ خواره‌وه‌ و بێ دوودڵی له‌گه‌ڵیان بڕۆ، چونكه‌ من ئه‌وانم ناردووه‌”."
                },
                {
                    "verse": "21",
                    "text": "په‌تڕۆسیش بۆ لای پیاوه‌كان دابه‌زی و وتی: “ئه‌وه‌ی ده‌تانه‌وێ منم. بۆچی هاتوون؟”"
                },
                {
                    "verse": "22",
                    "text": "وتیان: “قورنیلیوسی سه‌رپه‌ل، پیاوێكی خوداناس و له‌خواترسه‌، هه‌موو گه‌لی جوو گه‌واهیی بۆ ده‌ده‌ن. به‌هۆی فریشته‌یه‌كی پارسا سروشی بۆ هات كه‌ بۆ ماڵه‌كه‌ی خۆی بانگت بكات و گوێ له‌ قسه‌كانت بگرێت”."
                },
                {
                    "verse": "23",
                    "text": "جا بۆ ژووره‌وه‌ بانگی كردن و میوانداری كردن. بۆ سبه‌ینێ په‌تڕۆس له‌گه‌ڵیان ده‌رچوو، هه‌ندێک برایانی خه‌ڵكی یۆپێش هاوه‌ڵی بوون."
                },
                {
                    "verse": "24",
                    "text": "بۆ به‌یانی چووه‌ قه‌یسه‌ڕییه‌. قورنیلیوسیش چاوه‌ڕێی ده‌كردن، خزم و دۆستانی نزیكی خۆی بانگهێشت كردبوو."
                },
                {
                    "verse": "25",
                    "text": "كاتێ په‌تڕۆس هاته‌ ژووره‌وه‌، قورنیلیوس پێشوازی لێكرد و له‌به‌رپێی كه‌وت و كڕنۆشی برد."
                },
                {
                    "verse": "26",
                    "text": "په‌تڕۆس هه‌ڵیستاند و وتی: “هه‌سته‌! منیش مرۆڤێكم!”"
                },
                {
                    "verse": "27",
                    "text": "كاتێ قسه‌ی له‌گه‌ڵ ده‌كرد چووه‌ ژووره‌وه‌ و خه‌ڵكێكی زۆری بینی كۆبوونه‌ته‌وه‌،"
                },
                {
                    "verse": "28",
                    "text": "پێی وتن: “خۆتان ده‌زانن بۆ جوو ڕێ پێنه‌دراوه‌ تێكه‌ڵاوی بێگانه‌ بێت یان بچێته‌ لای. به‌ڵام من خودا پیشانی دام به‌ هیچ مرۆڤێک نه‌ڵێم پیس یان گڵاو."
                },
                {
                    "verse": "29",
                    "text": "بۆیه‌ كه‌ بانگهێشتتان كردم بێ ناڕه‌زایی ده‌ربڕین هاتم. پرسیش ده‌كه‌م، بۆچی منتان بانگهێشت كرد؟”"
                },
                {
                    "verse": "30",
                    "text": "قورنیلیوس وتی: “چوار ڕۆژ له‌مه‌وبه‌ر به‌ڕۆژووم تاكو ئێستاش، له‌ كاژێر نۆ له‌ ماڵی خۆم نوێژم ده‌كرد. له‌پڕ پیاوێک به‌ جلی بریسكه‌داره‌وه‌ له‌به‌رده‌مم ڕاوه‌ستا،"
                },
                {
                    "verse": "31",
                    "text": "فه‌رمووی: قورنیلیوس نوێژه‌كانت بیستران و خێره‌كانت له‌به‌رده‌م خودا یادكرانه‌وه‌."
                },
                {
                    "verse": "32",
                    "text": "بۆیه‌ بۆ یۆپێ به‌دوای شیمعوندا بنێره‌ كه‌ نازناوی په‌تڕۆسه‌. له‌ ماڵی شیمعونی پێسته‌خۆشكه‌ره‌، له‌سه‌ر ده‌ریا. ئه‌و هه‌ر كه‌ هات قسه‌ت له‌گه‌ڵ ده‌كات"
                },
                {
                    "verse": "33",
                    "text": "منیش یه‌كسه‌ر به‌دوامدا ناردی، تۆش چاكت كرد كه‌ هاتی. ئێستاش هه‌موومان له‌به‌رده‌م خودا ئاماده‌ین، تاكو گوێبگرین له‌ هه‌موو ئه‌وه‌ی په‌روه‌ردگار فه‌رمانی پێكردووی”."
                },
                {
                    "verse": "34",
                    "text": "په‌تڕۆس زاری كرده‌وه‌ و وتی: “له‌ڕاستیدا من وا ده‌بینم كه‌ خودا جوداخوازی كه‌س ناكات،"
                },
                {
                    "verse": "35",
                    "text": "به‌ڵكو له‌ هه‌ر نه‌ته‌وه‌یه‌ک ئه‌وه‌ی ترسی ئه‌وی له‌ دڵدا بێت و كاری خوداناسی بكات، له‌لای په‌سه‌نده‌."
                },
                {
                    "verse": "36",
                    "text": "ئه‌و وشه‌یه‌ی بۆ نه‌وه‌ی ئیسڕائیلی نارد، موژده‌ی ئاشتییه‌ به‌ ئیشۆعی مه‌سیح، ئه‌وه‌ی په‌روه‌ردگاری هه‌مووانه‌."
                },
                {
                    "verse": "37",
                    "text": "ئێوه‌ ئه‌و شتانه‌ ده‌زانن كه‌ له‌ هه‌موو ئیهوود ڕوویدا، به‌ ده‌ستپێكردن له‌ گلیلاوه‌، دوای ئه‌وه‌ی یوخه‌ننه‌ن بانگه‌وازی عه‌مادكردنه‌كه‌ی كرد،"
                },
                {
                    "verse": "38",
                    "text": "چۆن خودا به‌ ڕووحی پارسا و هێز ئیشۆعی ناسڕه‌تیی ده‌ستنیشان كرد، ئه‌وه‌ی ده‌گه‌ڕا و چاكه‌ی ده‌كرد و هه‌موو ئه‌وانه‌ی ئیبلیس به‌سه‌ریاندا زاڵ ببوو چاكی ده‌كردنه‌وه‌، چونكه‌ خودا له‌گه‌ڵی بوو."
                },
                {
                    "verse": "39",
                    "text": "ئێمه‌ گه‌واهیده‌ری هه‌موو ئه‌و شتانه‌ین كه‌ له‌ ناوچه‌ی ئیهوود و یروشلایم كردی. ئه‌وه‌ی به‌ هه‌ڵواسینی به‌ داره‌وه‌ كوشتیان،"
                },
                {
                    "verse": "40",
                    "text": "به‌ڵام خودا له‌ ڕۆژی سێیه‌م هه‌ستاندیه‌وه‌‌ و ڕێگای دا ده‌ركه‌وێت،"
                },
                {
                    "verse": "41",
                    "text": "نه‌ک بۆ هه‌موو گه‌ل، به‌ڵكو بۆ ئه‌و گه‌واهیده‌رانه‌ی كه‌ خودا پێشتر هه‌ڵیبژاردن، بۆ ئێمه‌ كه‌ پاش هه‌ستانه‌وه‌ی له‌نێو مردووان، له‌گه‌ڵیدا خواردمان و خواردمانه‌وه‌."
                },
                {
                    "verse": "42",
                    "text": "ئینجا ڕایسپاردین بۆ گه‌ل ڕابگه‌یێنین و گه‌واهی بده‌ین كه‌ خودا ئه‌می به‌ دادوه‌ری زیندووان و مردووان داناوه‌."
                },
                {
                    "verse": "43",
                    "text": "هه‌موو پێغه‌مبه‌ران گه‌واهیی بۆ ده‌ده‌ن كه‌ هه‌ر كه‌سێک باوه‌ڕی پێ بهێنێت، به‌خشینی گوناهه‌كانی به‌ ناوی ئه‌و ده‌ست ده‌كه‌وێت”."
                },
                {
                    "verse": "44",
                    "text": "كاتێ په‌تڕۆس باسی ئه‌م شتانه‌ی ده‌كرد، ڕووحی پارسا ڕژایه‌ سه‌ر هه‌موو ئه‌وانه‌ی وشه‌كه‌یان ده‌بیست."
                },
                {
                    "verse": "45",
                    "text": "ئه‌و باوه‌ڕدارانه‌ی له‌ خروسه‌بڕاوان بوون سه‌ریان سوڕما، هه‌موو ئه‌وانه‌ی له‌گه‌ڵ په‌تڕۆس بوون، چونكه‌ به‌هره‌ی ڕووحی پارسا به‌سه‌ر نه‌ته‌وه‌كانیشدا ڕژا،"
                },
                {
                    "verse": "46",
                    "text": "چونكه‌ گوێیان لێیان بوو به‌ زمانه‌كان ده‌دووێن و ستایشی خودا ده‌كه‌ن. ئینجا په‌تڕۆس وتی:"
                },
                {
                    "verse": "47",
                    "text": "“كه‌س هه‌یه‌ ڕێگا بگرێت له‌ ئه‌مانه‌ی وه‌ک ئێمه‌ ڕووحی پارسایان وه‌رگرتووه‌ له‌ ئاو عه‌ماد نه‌كرێن؟"
                },
                {
                    "verse": "48",
                    "text": "جا فه‌رمانی دا به‌ ناوی په‌روه‌ردگار عه‌ماد بكرێن. ئینجا داوایان له‌ په‌تڕۆس كرد چه‌ند ڕۆژێک بمێنێته‌وه‌."
                }
            ]
        },
        {
            "chapter": 11,
            "verses": [
                {
                    "verse": "1",
                    "text": "په‌یامبه‌ران و برایان كه‌ له‌ ئیهوود بوون بیستیان نه‌ته‌وه‌كانیش وشه‌ی خودایان په‌سه‌ند كردووه‌."
                },
                {
                    "verse": "2",
                    "text": "كاتێ په‌تڕۆس سه‌ركه‌وت بۆ یروشلایم باوه‌ڕدارانی خروسه‌بڕاو ڕه‌خنه‌یان لێ گرت و"
                },
                {
                    "verse": "3",
                    "text": "ده‌یانووت: “تۆ چوویته‌ ماڵی پیاوانێكی خروسه‌بڕاو و نانت له‌گه‌ڵیان خواردووه‌!”"
                },
                {
                    "verse": "4",
                    "text": "په‌تڕۆسیش ئه‌وه‌ی ڕوویدابوو یه‌ک له‌دوای یه‌ک بۆیانی ڕوون كرده‌وه‌ و وتی:"
                },
                {
                    "verse": "5",
                    "text": "“من له‌ شاری یۆپێ بووم نوێژم ده‌كرد، له‌هۆش خۆم چووم و بینینێكم بینی: شتێک له‌ ئاسمانه‌وه‌ وه‌ک چه‌رچه‌فێكی مه‌زن به‌ هه‌ر چوار لایه‌وه‌ بۆ لای من شۆڕكرایه‌وه‌."
                },
                {
                    "verse": "6",
                    "text": "به‌ وردی سه‌یرم كرد و تێمڕووانی، چوارپێی زه‌وی و ئاژه‌ڵی كێوی، خشۆک و باڵنده‌ی ئاسمانم بینی."
                },
                {
                    "verse": "7",
                    "text": "ئینجا ده‌نگێكم بیست پێی فه‌رمووم: په‌تڕۆس هه‌سته‌، سه‌رببڕه‌ و بخۆ!"
                },
                {
                    "verse": "8",
                    "text": "منیش وتم: نه‌خێر په‌روه‌ردگار! چونكه‌ هه‌رگیز شتی پیس و گڵاو نه‌چۆته‌ ده‌مم."
                },
                {
                    "verse": "9",
                    "text": "ده‌نگه‌كه‌ دووباره‌ له‌ ئاسمانه‌وه‌ فه‌رمووی: ئه‌وه‌ی خودا پێگه‌ردی كردۆته‌وه‌ تۆ به‌ گڵاوی دامه‌نێ."
                },
                {
                    "verse": "10",
                    "text": "ئه‌مه‌ سێباره‌ بووه‌وه‌ و هه‌موو شته‌كان بۆ ئاسمان ڕاكێشرانه‌وه‌."
                },
                {
                    "verse": "11",
                    "text": "ئه‌وه‌بوو یه‌كسه‌ر سێ پیاو له‌پێش ئه‌و ماڵه‌ ڕاوه‌ستان كه‌ تیایدا بووم، له‌ قه‌یسه‌ڕییه‌وه‌ بۆ لام نێردرابوون،"
                },
                {
                    "verse": "12",
                    "text": "ڕووح پێی فه‌رمووم كه‌ بێ دوودڵی له‌گه‌ڵیان بڕۆم، ئه‌م شه‌ش برایه‌ش له‌گه‌ڵم ڕۆیشتن و چووینه‌ ماڵی پیاوه‌كه‌."
                },
                {
                    "verse": "13",
                    "text": "ئه‌ویش بۆی گێڕاینه‌وه‌ چۆن فریشته‌ی له‌ ماڵه‌كه‌یدا بینیوه‌ ڕاوه‌ستاوه‌ و وتوویه‌تی: بنێره‌ بۆ یۆپێ به‌دوای شیمعوندا كه‌ نازناوی په‌تڕۆسه‌،"
                },
                {
                    "verse": "14",
                    "text": "ئه‌و قسه‌یه‌كتان بۆ ده‌كات به‌هۆیه‌وه‌ خۆت و هه‌موو ماڵه‌كه‌ت ڕزگارتان ده‌بێت."
                },
                {
                    "verse": "15",
                    "text": "كاتێ ده‌ستم كرد به‌ قسه‌كردن، ڕووحی پارسایان به‌سه‌ردا ڕژا، وه‌ک له‌ سه‌ره‌تادا هاته‌ سه‌ر ئێمه‌ش."
                },
                {
                    "verse": "16",
                    "text": "فه‌ردمووده‌كه‌ی په‌روه‌ردگارم بیرهاته‌وه‌ كه‌ فه‌رمووی: یوخه‌ننه‌ن به‌ ئاو عه‌مادی ده‌كرد، به‌ڵام ئێوه‌ به‌ ڕووحی پارسا عه‌ماد ده‌كرێن."
                },
                {
                    "verse": "17",
                    "text": "جا ئه‌گه‌ر خودا هه‌مان به‌هره‌ی به‌وان دابێت هه‌روه‌ک به‌ ئێمه‌ی داوه‌ كه‌ باوه‌ڕمان به‌ ئیشۆعی مه‌سیحی په‌روه‌ردگار هێنا، ئیتر من كێم؟ ئایا ده‌توانم ڕێگا له‌ خودا بگرم؟”"
                },
                {
                    "verse": "18",
                    "text": "كاتێ ئه‌مه‌یان بیست، بێده‌نگ بوون و خودایان شكۆدار كرد، وتیان: “كه‌واته‌ خودا تۆبه‌كردنی بۆ ژیان به‌ نه‌ته‌وه‌كانیش به‌خشیوه‌!”."
                },
                {
                    "verse": "19",
                    "text": "ئینجا ئه‌وانه‌ی به‌هۆی ئه‌و چه‌وسانه‌وه‌ی به‌سه‌ر ئستیفانۆسدا هات په‌رشوبڵاو بوونه‌وه‌، په‌ڕینه‌وه‌ بۆ پۆنیقێ و قوبڕس و ئینتیاكیا، باسی وشه‌كه‌یان بۆ كه‌س نه‌ده‌كرد، بۆ جوو نه‌بێت."
                },
                {
                    "verse": "20",
                    "text": "به‌ڵام هه‌ندێكیان خه‌ڵكی قوبڕس و قه‌ورینێ بوون، كاتێ هاتنه‌ ئینتیاكیا، قسه‌یان بۆ یۆنانییه‌كان ده‌كرد و موژده‌ی ئیشۆعی په‌روه‌ردگاریان ده‌دا."
                },
                {
                    "verse": "21",
                    "text": "ده‌ستی په‌روه‌ردگاریان له‌گه‌ڵ بوو، ژماره‌یه‌كی زۆر باوه‌ڕیان هێنا و بۆ په‌روه‌ردگار گه‌ڕانه‌وه‌."
                },
                {
                    "verse": "22",
                    "text": "ئه‌م هه‌واڵه‌ گه‌یشته‌ گوێی وارگه‌ی یروشلایم، ئه‌وانیش به‌رنڤایان بۆ ئینتیاكیا نارد."
                },
                {
                    "verse": "23",
                    "text": "كاتێ گه‌یشت و به‌خششی خودای بینی، دڵشاد بوو، هه‌مووانی هاندا كه‌ به‌ دڵ له‌ په‌روه‌ردگاردا جێگیر بن،"
                },
                {
                    "verse": "24",
                    "text": "چونكه‌ پیاوچاک بوو، پڕبوو له‌ ڕووحی پارسا و باوه‌ڕ. كۆمه‌ڵێكی زۆریش هاتنه‌ پاڵ په‌روه‌ردگاره‌وه‌."
                },
                {
                    "verse": "25",
                    "text": "ئه‌وسا به‌رنڤا چووه‌ ته‌رسوس تاكو به‌دوای شاوولدا بگه‌ڕێت،"
                },
                {
                    "verse": "26",
                    "text": "كاتێ دۆزییه‌وه‌ بۆ ئینتیاكیای هێنا. ئیتر ساڵێكی ته‌واو له‌ وارگه‌ كۆبوونه‌وه‌ و كۆمه‌ڵێكی زۆریان فێركرد. یه‌كه‌مجاریش له‌ ئینتیاكیا قوتابییه‌كان ناویان لێنرا مه‌سیحی."
                },
                {
                    "verse": "27",
                    "text": "له‌و ڕۆژانه‌دا هه‌ندێک پێغه‌مبه‌ر له‌ یروشلایمه‌وه‌ هاتنه‌ ئینتیاكیا،"
                },
                {
                    "verse": "28",
                    "text": "یه‌كێک له‌وان ناوی ئاگابۆس بوو، به‌هۆی ڕووحه‌وه‌ پێشبینی كرد كه‌ برسێتییه‌كی مه‌زن هه‌موو جیهان ده‌گرێته‌وه‌ ئه‌وه‌ی له‌ سه‌رده‌می قله‌ودییوس قه‌یسه‌ڕیش ڕوویدا."
                },
                {
                    "verse": "29",
                    "text": "بۆیه‌ قوتابییه‌كان بڕیاریان دا هه‌ریه‌كه‌ به‌گوێره‌ی توانای شتێک بنێرێت بۆ ئه‌و برایانه‌ی له‌ ئیهوود ده‌ژین."
                },
                {
                    "verse": "30",
                    "text": "جا وایان كرد و به‌ ده‌ستی به‌رنڤا و شاوول بۆ پیرانییان نارد."
                }
            ]
        },
        {
            "chapter": 12,
            "verses": [
                {
                    "verse": "1",
                    "text": "له‌و كاته‌دا شا هیڕوودس ده‌ستی درێژكرد بۆ ئه‌زیه‌ت دانی چه‌ند كه‌سێكی وارگه‌."
                },
                {
                    "verse": "2",
                    "text": "یاقووی برای یوخه‌ننه‌نی به‌ شمشێر كوشت."
                },
                {
                    "verse": "3",
                    "text": "كه‌ بینی ئه‌مه‌ جێی ڕه‌زامه‌ندی جووه‌كانه‌، په‌تڕۆسیشی گرت، ئه‌مه‌ش له‌ ڕۆژانی فه‌تیره‌دا بوو."
                },
                {
                    "verse": "4",
                    "text": "كاتێ گرتی، خستییه‌ زیندان، بۆ پاسه‌وانیكردنی ڕاده‌ستی چوار كۆمه‌ڵی چوار سه‌ربازیی كرد، به‌ته‌مابوو دوای په‌سخه‌ بیهێنێته‌ به‌رده‌م گه‌ل."
                },
                {
                    "verse": "5",
                    "text": "بۆیه‌ كه‌ په‌تڕۆس زیندان كرابوو، وارگه‌ به‌ گوڕ له‌ پێناوی ئه‌و نوێژیان بۆ خودا ده‌كرد."
                },
                {
                    "verse": "6",
                    "text": "به‌ڵام كاتێ هیڕوودس به‌ته‌مابوو بیهێنێته‌ ده‌ره‌وه‌، له‌و شه‌وه‌دا په‌تڕۆس له‌نێوان دوو سه‌ربازدا نووستبوو، به‌ دوو زنجیر به‌سترابووه‌وه‌، له‌به‌رده‌رگاش پاسه‌وان هه‌بوو، پاسه‌وانیی زیندانه‌كه‌یان ده‌كرد."
                },
                {
                    "verse": "7",
                    "text": "له‌پڕ فریشته‌یه‌كی په‌روه‌ردگار هات و ڕووناكی له‌نێو خانووه‌كه‌دا دره‌وشایه‌وه‌، جا كه‌له‌كه‌ی په‌تڕۆسی جوڵاند و خه‌به‌ری كرده‌وه‌و فه‌رمووی: “خێرا هه‌سته‌!”. ئیتر زنجیره‌كان له‌ ده‌سته‌كانی كه‌وتن."
                },
                {
                    "verse": "8",
                    "text": "فریشته‌كه‌ پێی فه‌رموو: “پشتێنه‌كه‌ت ببه‌سته‌ و سۆله‌كانت له‌ پێ بكه‌!” ئه‌ویش كردی. ئینجا پێی فه‌رموو: “كراسه‌كه‌ت له‌به‌ربكه‌ و دوام بكه‌وه‌”."
                },
                {
                    "verse": "9",
                    "text": "ئه‌ویش ده‌رچوو و دوای كه‌وت، نه‌یده‌زانی ئه‌وه‌ی به‌هۆی فریشته‌كه‌وه‌ ڕووده‌دات ڕاسته‌، به‌ڵكو وایده‌زانی بینینێک ده‌بینێت."
                },
                {
                    "verse": "10",
                    "text": "پاسه‌وانگه‌ی یه‌كه‌م و دووه‌میان بڕی و گه‌یشتنه‌ ده‌روازه‌ ئاسنینه‌كه‌ی به‌ره‌و شار، له‌ خۆیه‌وه‌ بۆیان كرایه‌وه‌، ده‌رچوون و شه‌قامێكیان بڕی، یه‌كسه‌ر فریشته‌كه‌ به‌جێیهێشت."
                },
                {
                    "verse": "11",
                    "text": "ئینجا په‌تڕۆس به‌خۆیدا هاته‌وه‌ و وتی: “ئێستا به‌ ڕاستی زانیم كه‌ په‌روه‌ردگار فریشته‌كه‌ی نارد و له‌ ده‌ستی هیڕوودس و هه‌موو ئه‌وه‌ی گه‌لی جوو چاوه‌ڕێی بوو ده‌ربازی كردم”."
                },
                {
                    "verse": "12",
                    "text": "كه‌ ئه‌مه‌ تێگه‌یشت، هاته‌ ماڵی مه‌ریه‌می دایكی یوخه‌ننه‌ن كه‌ پێی ده‌ووترا مه‌رقوس، زۆر كه‌س له‌وێدا كۆببوونه‌وه‌ نوێژیان ده‌كرد."
                },
                {
                    "verse": "13",
                    "text": "كه‌ په‌تڕۆس له‌ ده‌رگای داڵانه‌كه‌ی دا، كه‌نیزه‌یه‌ک هات ناوی ڕه‌ودا بوو تاكو بزانێت."
                },
                {
                    "verse": "14",
                    "text": "كاتێ ده‌نگی په‌تڕۆسی ناسییه‌وه‌ له‌ خۆشیان ده‌رگاكه‌ی نه‌كرده‌وه‌، به‌ڵكو ڕایكرده‌ ژووره‌وه‌ و خه‌به‌ری دا كه‌ په‌تڕۆس له‌به‌رده‌رگا ڕاوه‌ستاوه‌."
                },
                {
                    "verse": "15",
                    "text": "پێیان وت: “وڕێنه‌ ده‌كه‌یت!”. به‌ڵام ئه‌و سووربوو كه‌ وایه‌، جا وتیان: “ئه‌وه‌ فریشته‌كه‌یه‌تی!”."
                },
                {
                    "verse": "16",
                    "text": "په‌تڕۆسیش له‌ لێدانه‌كه‌ به‌رده‌وام بوو، كاتێ لێیان كرده‌وه‌ و بینییان، سه‌رسامبوون."
                },
                {
                    "verse": "17",
                    "text": "به‌ ده‌ست ئاماژه‌ی بۆ كردن بێده‌نگ بن، ئینجا بۆی گێڕانه‌وه‌ چۆن په‌روه‌ردگار له‌ زیندان ده‌ریهێنا و وتی: “ئه‌مه‌ به‌ یاقووی برایان بڵێن”. ئینجا ده‌رچوو و بۆ شوێنێكی دیكه‌ ڕۆیشت."
                },
                {
                    "verse": "18",
                    "text": "كه‌ ڕۆژ‌بووه‌وه‌ ئاژاوه‌یه‌كی گه‌وره‌ له‌نێو سه‌ربازه‌كاندا دروست بوو: ئاخۆ په‌تڕۆس چی لێهات؟"
                },
                {
                    "verse": "19",
                    "text": "كاتێ هیڕوودس داوایكرد و نه‌یدۆزییه‌وه‌، لێكۆڵینه‌وه‌ی له‌گه‌ڵ سه‌ربازان كرد و فه‌رمانی دا بكوژرێن. ئینجا له‌ ئیهوودوه‌ چووه‌ قه‌یسه‌ڕییه‌ و له‌وێ مایه‌وه‌."
                },
                {
                    "verse": "20",
                    "text": "هیڕوودس له‌ خه‌ڵكی سووڕ و سه‌یده‌ن زۆر تووڕه‌ بوو، ئه‌وانیش به‌ یه‌ک دڵ بۆ لای هاتن و بلاستۆسی سه‌رپه‌رشتیاری ماڵی پاشایان ڕازی كرد و داوای ئاشتبوونه‌وه‌یان كرد، چونكه‌ ناوچه‌كه‌یان له‌ ناوچه‌ی پاشاوه‌ ئازووقه‌ ده‌درا."
                },
                {
                    "verse": "21",
                    "text": "له‌ ڕۆژی دیاریكراودا هیڕوودس جلی پاشایه‌تی له‌به‌ركرد، له‌سه‌ر ته‌ختی حوكمدان دانیشت و وتاری بۆیان دا."
                },
                {
                    "verse": "22",
                    "text": "گه‌له‌كه‌ش هاواریان كرد: “ئه‌مه‌ ده‌نگی خوداوه‌ندێكه‌ هی مرۆڤ نییه‌!”"
                },
                {
                    "verse": "23",
                    "text": "یه‌كسه‌ر فریشته‌ی په‌روه‌ردگار لێیدا، چونكه‌ شكۆی نه‌دایه‌ خودا، كرمیش لێیدا و مرد."
                },
                {
                    "verse": "24",
                    "text": "به‌ڵام وشه‌ی خودا گه‌شه‌ی ده‌كرد و زیاتر ده‌بوو."
                },
                {
                    "verse": "25",
                    "text": "به‌رنڤا و شاوولیش دوای ته‌واوكردنی ڕاژه‌كه‌ له‌ یروشلایم گه‌ڕانه‌وه‌، یوخه‌ننه‌نیشیان له‌گه‌ڵ خۆیان برد، كه‌ به‌ مه‌رقوس ناسراوه‌."
                }
            ]
        },
        {
            "chapter": 13,
            "verses": [
                {
                    "verse": "1",
                    "text": "له‌ ئینتیاكیا له‌نێو وارگه‌دا پێغه‌مبه‌ر و ڕابی هه‌بوون: به‌رنڤا و شیمعونی ناسراو به‌ نیجه‌ر، لوقیئیوسی قه‌ورینێیی، مه‌ناینی شیربرای هیڕوودسی تیترارک، له‌گه‌ڵ شاوول."
                },
                {
                    "verse": "2",
                    "text": "كاتێ په‌روه‌ردگاریان ده‌په‌رست و به‌ڕۆژووبوون، ڕووحی پارسا فه‌رمووی: “به‌رنڤا و شاوولم بۆ ته‌رخان بكه‌ن، بۆ ئه‌و كاره‌ی بانگم كردوون بۆی”."
                },
                {
                    "verse": "3",
                    "text": "ئینجا به‌ڕۆژوو بوون و نوێژیان كرد، ده‌ستیان له‌سه‌ر دانان و به‌ڕێیانكردن."
                },
                {
                    "verse": "4",
                    "text": "ئه‌وانیش كه‌ به‌ ڕووحی پارسا نێردران، به‌ره‌و سولوكیه‌ دابه‌زین و له‌وێشه‌وه‌ به‌ ده‌ریادا بۆ قوبڕس."
                },
                {
                    "verse": "5",
                    "text": "كاتێ گه‌یشتنه‌ سه‌لامینا، وشه‌ی خودایان له‌ كه‌نیشته‌كانی جوو ڕاگه‌یاند، یوخه‌ننه‌نیش وه‌ک ڕاژه‌وان له‌گه‌ڵیان بوو."
                },
                {
                    "verse": "6",
                    "text": "به‌ دوورگه‌كه‌دا گه‌ڕان تاكو گه‌یشتنه‌ پاپۆس. له‌وێ تووشی جادووگه‌رێكی جوو بوون پێغه‌مبه‌رێكی درۆزن بوو، ناوی به‌ڕشووما بوو،"
                },
                {
                    "verse": "7",
                    "text": "له‌گه‌ڵ فه‌رمانڕه‌وا سرجیۆس پۆڵۆس، كه‌ پیاوێكی تێگه‌یشتوو بوو. به‌رنڤا و شاوولی بانگكرد، داوای كرد گوێی له‌ وشه‌ی خودا بێت."
                },
                {
                    "verse": "8",
                    "text": "به‌ڵام عه‌لیمی جادووگه‌ر ئه‌مه‌ ناوه‌كه‌ی بوو به‌ربه‌ره‌كانێی كردن و هه‌وڵی دا فه‌رمانڕه‌وا له‌ باوه‌ڕ لابدات."
                },
                {
                    "verse": "9",
                    "text": "كه‌چی شاوول كه‌ پۆڵۆسی پێ ده‌ووترا، پڕبوو له‌ ڕووحی پارسا و تێیڕووانی،"
                },
                {
                    "verse": "10",
                    "text": "وتی: “ئه‌ی پڕ له‌ هه‌موو فریو و فێڵ! ڕۆڵه‌ی ئیبلیس! دوژمنی هه‌موو خوداناسییه‌ک! له‌ چه‌وتكردنی ڕێگای ڕاستی خودا ناوه‌ستی؟"
                },
                {
                    "verse": "11",
                    "text": "ئه‌وه‌تا ده‌ستی په‌روه‌ردگارت له‌سه‌ره‌ و كوێر ده‌بیت، بۆ ماوه‌یه‌ک خۆر نابینی”. یه‌كسه‌ر ته‌م و تاریكی دایپۆشی و گه‌ڕا به‌دوای یه‌كێک تاكو ده‌ستی بگرێت."
                },
                {
                    "verse": "12",
                    "text": "كاتێ فه‌رمانڕه‌واكه‌ بینی چی ڕوویدا، باوه‌ڕی هێنا، له‌ فێركردنه‌كه‌ی په‌روه‌ردگار سه‌رسام بوو."
                },
                {
                    "verse": "13",
                    "text": "پۆڵۆس و هاوڕێیانی به‌ ده‌ریادا له‌ پاپۆسه‌وه‌ چوونه‌ په‌رجه‌ له‌ په‌مپۆلیا. به‌ڵام یوخه‌ننه‌ن لێیان جیابووه‌وه‌ و گه‌ڕایه‌وه‌ یروشلایم."
                },
                {
                    "verse": "14",
                    "text": "ئه‌وانیش به‌ په‌رجه‌دا هاتنه‌ ئینتیاكیای پیسیدیه، شه‌ممه‌ش چوونه‌ كه‌نیشت و دانیشتن."
                },
                {
                    "verse": "15",
                    "text": "پاش خوێندنه‌وه‌ی ته‌ورات و پێغه‌مبه‌ران، پێشه‌وایانی كه‌نیشته‌كه‌ بۆیان ناردن و پێیان وتن: “برایان، ئه‌گه‌ر شتێكتان هه‌یه‌ گه‌لی پێ ئامۆژگاری بكه‌ن، بیڵێن”."
                },
                {
                    "verse": "16",
                    "text": "پۆڵۆس هه‌ستا و به‌ ده‌ست ئاماژه‌ی كرد، وتی: “پیاوانی ئیسڕائیل و ئه‌وانه‌ی له‌ خودا ده‌ترسن، گوێبگرن!"
                },
                {
                    "verse": "17",
                    "text": "خودای ئه‌م گه‌له‌ی ئیسڕائیل باوكانمانی هه‌ڵبژارد و له‌ كاتی ئاواره‌بوونیان له‌ خاكی میسڕدا گه‌لی پایه‌ به‌رز كرد، به‌ بازووێكی به‌رزیشه‌وه‌ له‌وێ ده‌ریهێنان."
                },
                {
                    "verse": "18",
                    "text": "نزیكه‌ی چل ساڵیش له‌ چۆڵه‌وانی به‌رگه‌ی گرتن."
                },
                {
                    "verse": "19",
                    "text": "ئینجا حه‌وت نه‌ته‌وه‌ی له‌ زه‌ویی كه‌نعان له‌ناوبرد و زه‌وییه‌كه‌یانی به‌ تیروپشک دابه‌ش كردن."
                },
                {
                    "verse": "20",
                    "text": "ئه‌مه‌ هه‌مووی نزیكه‌ی چوار سه‌د و په‌نجا ساڵی خایاند. دوای ئه‌مه‌ خودا دادوه‌ری بۆ دانان تاكو شمووئێل پێغه‌مبه‌ر."
                },
                {
                    "verse": "21",
                    "text": "ئینجا داوای پاشایان كرد، خوداش شاوولی كوڕی قیشی پێدان، پیاوێكه‌ له‌ تیره‌ی بنیامین، بۆ ماوه‌ی چل ساڵ فه‌رمانڕه‌وایی كردن."
                },
                {
                    "verse": "22",
                    "text": "پاشان لایبرد و داویدی كرده‌ پاشایان، ئه‌وه‌ی گه‌واهیی بۆ دا و فه‌رمووی: {ده‌بینم داویدی كوڕی ئیشه‌ی، پیاوێكه‌ به‌ دڵی خۆمه‌، ئه‌وه‌ی هه‌موو خواستی من جێبه‌جێ ده‌كات}."
                },
                {
                    "verse": "23",
                    "text": "له‌ نه‌وه‌ی ئه‌مه‌وه‌، خودا به‌گوێره‌ی به‌ڵێنه‌كه‌ی ئیشۆعی ڕزگاریده‌ری بۆ ئیسڕائیل هێنا."
                },
                {
                    "verse": "24",
                    "text": "پێش هاتنی ئیشۆع، یوخه‌ننه‌ن بانگه‌وازی عه‌مادكردنی تۆبه‌ی بۆ هه‌موو گه‌لی ئیسڕائیلی كرد."
                },
                {
                    "verse": "25",
                    "text": "كاتێ یوخه‌ننه‌ن كۆششه‌كه‌ی ته‌واو ده‌كرد، وتی: واده‌زانن من كێم؟ من ئه‌و نیم. ئه‌وه‌تا ئه‌وه‌ی دوای من دێت، ئه‌وه‌ی من شایانی ئه‌وه‌ نیم سۆله‌كانی پێی بكه‌مه‌وه‌."
                },
                {
                    "verse": "26",
                    "text": "خه‌ڵكینه‌، برایان، كوڕانی پشتی ئه‌وڕاهه‌م و ئه‌وانه‌ی له‌نێوتاندا له‌ خودا ده‌ترسن، په‌یامی ئه‌م ڕزگارییه‌ بۆ ئێوه‌ هاتووه‌."
                },
                {
                    "verse": "27",
                    "text": "چونكه‌ دانیشتوانی یروشلایم و سه‌رۆكه‌كانیان ئه‌مه‌یان نه‌ناسی، كاتێ تاوانباریان كرد، وته‌ی پێغه‌مبه‌رانیان هێنایه‌ دی كه‌ هه‌موو شه‌ممه‌یه‌ک ده‌خوێندرێته‌وه‌."
                },
                {
                    "verse": "28",
                    "text": "جا له‌گه‌ڵ ئه‌وه‌ی هیچ هۆیه‌كیان بۆ مردن نه‌دۆزییه‌وه‌، داوایان له‌ پیڵاتوس كرد بیكوژێت."
                },
                {
                    "verse": "29",
                    "text": "دوای ئه‌وه‌ی هه‌موو ئه‌و شتانه‌یان ته‌واو كرد كه‌ له‌سه‌ری نووسراوه‌، له‌ ته‌خته‌داره‌كه‌ هێنایانه‌ خواره‌وه‌ و خستیانه‌ گۆڕ."
                },
                {
                    "verse": "30",
                    "text": "به‌ڵام خودا له‌نێو مردووان هه‌ستاندیه‌وه‌‌،"
                },
                {
                    "verse": "31",
                    "text": "ڕۆژانێكی زۆریش بۆ ئه‌وانه‌ ده‌ركه‌وت كه‌ له‌ گلیلاوه‌ تاكو یروشلایم له‌گه‌ڵیدا هاتبوون. ئێستا ئه‌وان گه‌واهیده‌ری ئه‌ون بۆ گه‌له‌كه‌."
                },
                {
                    "verse": "32",
                    "text": "ئێمه‌ش موژده‌ی ئه‌و به‌ڵێنه‌تان پێ ده‌ده‌ین كه‌ بۆ باوكانمان هات،"
                },
                {
                    "verse": "33",
                    "text": "ئه‌وه‌ی خودا بۆ ئێمه‌ی وه‌چه‌ی ئه‌وان هێنایه‌ دی، به‌ هه‌ستانه‌وه‌ی ئیشۆع، وه‌ک له‌ په‌سنیی دووه‌مدا نووسراوه‌: {تۆ ڕۆڵه‌ی منی، من ئه‌مڕۆ بوومه‌ باوكت}."
                },
                {
                    "verse": "34",
                    "text": "سه‌باره‌ت به‌وه‌ی خودا له‌نێو مردووان هه‌ستاندیه‌وه‌‌ و ئیتر بۆ بۆگه‌نی ناگه‌ڕێته‌وه‌، ئاوای فه‌رمووه‌: {ئه‌و به‌ڵێنه‌ پارسا و مسۆگه‌ره‌تان ده‌ده‌مێ كه‌ به‌ داویدم دابوو}."
                },
                {
                    "verse": "35",
                    "text": "بۆیه‌ له‌ په‌سنیێكی دیكه‌ ده‌فه‌رمووێ: {ڕێ ناده‌یت تاقانه‌ پارساكه‌ت بۆگه‌نی ببینێت}."
                },
                {
                    "verse": "36",
                    "text": "چونكه‌ داوید دوای ئه‌وه‌ی به‌گوێره‌ی مه‌به‌ستی خودا ڕاژه‌ی نه‌وه‌ی خۆی كرد، نووست و چووه‌ پاڵ باوكانی، بۆگه‌نیشی بینی."
                },
                {
                    "verse": "37",
                    "text": "به‌ڵام ئه‌وه‌ی خودا هه‌ستاندیه‌وه‌‌ بۆگه‌نی نه‌بینی."
                },
                {
                    "verse": "38",
                    "text": "بۆیه‌ برایان، با له‌لاتان زانراو بێت، به‌هۆیه‌وه‌ بانگه‌وازی به‌خشینی گوناه‌ به‌ ئێوه‌ درا و"
                },
                {
                    "verse": "39",
                    "text": "به‌ باوه‌ڕهێنان به‌م، بێتاوان ده‌كرێن له‌ هه‌موو ئه‌و شتانه‌ی نه‌تانتوانی به‌ ته‌وراتی مووشێ لێی بێتاوان بكرێن."
                },
                {
                    "verse": "40",
                    "text": "جا ئاگاداربن، ئه‌وه‌ی پێغه‌مبه‌ران وتوویانه‌ به‌سه‌رتاندا نه‌یه‌ت:"
                },
                {
                    "verse": "41",
                    "text": "{ئه‌ی گاڵته‌جاڕه‌كان سه‌یر بكه‌ن، سه‌رسام بن و له‌ناوبچن، چونكه‌ له‌ ڕۆژانی ئێوه‌دا كارێک ده‌كه‌م، كه‌ هه‌رگیز باوه‌ڕ ناكه‌ن ئه‌گه‌ر بۆتان باس بكرێت} ”."
                },
                {
                    "verse": "42",
                    "text": "كاتێ جوو له‌ كه‌نیشت ده‌رده‌چوون، داوایان لێ كرا شه‌ممه‌ی داهاتووش ئه‌م قسانه‌یان بۆ بكه‌ن."
                },
                {
                    "verse": "43",
                    "text": "دوای كۆبوونه‌وه‌كه‌، زۆر له‌ جوو و خواپه‌رسته‌كان كه‌ ببوونه‌ جوو، به‌دوای پۆڵۆس و به‌رنڤا كه‌وتن، ئه‌مانیش قسه‌یان بۆ ده‌كردن و هانیان ده‌دان له‌ به‌خششی خودادا جێگیر بن."
                },
                {
                    "verse": "44",
                    "text": "له‌ شه‌ممه‌ی داهاتوو نزیكه‌ی هه‌موو دانیشتووانی شاره‌كه‌ كۆبوونه‌وه‌، تاكو وشه‌ی په‌روه‌ردگار ببیستن."
                },
                {
                    "verse": "45",
                    "text": "كاتێ جوو كۆمه‌ڵه‌‌كه‌یان بینی، ئیره‌یی دایگرتن و به‌ربه‌ره‌كانێی قسه‌كانی پۆڵۆسیان ده‌كرد و كفریان ده‌كرد."
                },
                {
                    "verse": "46",
                    "text": "پۆڵۆس و به‌رنڤاش به‌ ئاشكرا دووان و وتیان: “ده‌بووایه‌ یه‌كه‌مجار وشه‌ی خودامان بۆ ئێوه‌ باس بكردایه‌. چونكه‌ ئێوه‌ ڕه‌تتان كرده‌وه‌ و بڕیارتان دا كه‌ شایانی ژیانی جاویدانی نین، ئه‌وه‌تا ڕوو له‌ نه‌ته‌وه‌كان ده‌كه‌ین!"
                },
                {
                    "verse": "47",
                    "text": "چونكه‌ په‌روه‌ردگار ئاوای ڕاسپاردین: {من تۆم كردۆته‌ ڕووناكی بۆ نه‌ته‌وه‌كان، تاكو ببیته‌ ڕزگاری بۆ ئه‌وپه‌ڕی زه‌وی} ”."
                },
                {
                    "verse": "48",
                    "text": "كاتێ نه‌ته‌وه‌كان گوێیان له‌مه‌ بوو، زۆر دڵشادبوون و شكۆیان دایه‌ وشه‌ی په‌روه‌ردگار، هه‌موو ئه‌وانه‌ش كه‌ بۆ ژیانی جاویدانی ده‌ستنیشان كرابوون، باوه‌ڕیان ‌هێنا."
                },
                {
                    "verse": "49",
                    "text": "وشه‌ی په‌روه‌ردگار له‌ هه‌موو ده‌ڤه‌ره‌كه‌دا بڵاو بووه‌وه‌."
                },
                {
                    "verse": "50",
                    "text": "به‌ڵام جووه‌كان خانمه‌ ڕێزداره‌ له‌خواترسه‌كان و پیاوماقوڵانی شاریان جۆش دا، چه‌وساندنه‌وه‌یان دژ به‌ پۆڵۆس و به‌رنڤا به‌رپاكرد و له‌ سنووره‌كانی خۆیان ده‌ریان كردن."
                },
                {
                    "verse": "51",
                    "text": "ئه‌وانیش تۆزی پێیان دژ به‌وان ته‌كاند و بۆ شاری ئیقانۆن هاتن."
                },
                {
                    "verse": "52",
                    "text": "قوتابییه‌كانیش پڕده‌بوون له‌ خۆشی و له‌ ڕووحی پارسا."
                }
            ]
        },
        {
            "chapter": 14,
            "verses": [
                {
                    "verse": "1",
                    "text": "ئه‌وه‌بوو له‌ ئیقانون پێكه‌وه‌ چوونه‌ نێو كه‌نیشتی جووه‌كان و ئاوا قسه‌یان كرد تاكو جه‌ماوه‌رێكی زۆر له‌ جوو و یۆنانییه‌كان باوه‌ڕیان هێنا."
                },
                {
                    "verse": "2",
                    "text": "به‌ڵام ئه‌و جووانه‌ی باوه‌ڕیان نه‌هێنا، نه‌ته‌وه‌كانیان جۆش دا و دژ به‌ برایان مێشكیان پڕ كردن."
                },
                {
                    "verse": "3",
                    "text": "جا پۆڵۆس و به‌رنڤا ماوه‌یه‌كی دوورودرێژ له‌وێ مانه‌وه‌ و به‌ئاشكرا باسی په‌روه‌ردگاریان ده‌كرد، ئه‌ویش گه‌واهیی بۆ وشه‌ی به‌خششی خۆی ده‌دا و ڕێی دابوو په‌رجوو و نیشانه‌ له‌سه‌ر ده‌ستیان بكرێت."
                },
                {
                    "verse": "4",
                    "text": "ئیتر دانیشتووانی ئیقانون بوونه‌ دوو به‌ش، هه‌ندێكیان له‌گه‌ڵ جوو بوون و هه‌ندێكیان له‌گه‌ڵ په‌یامبه‌ران."
                },
                {
                    "verse": "5",
                    "text": "جا كاتێ نه‌ته‌وه‌كان و جوو و سه‌رۆكه‌كانیان هێرشیان كرده‌ سه‌ر په‌یامبه‌ران تاكو به‌ردبارانیان بكه‌ن،"
                },
                {
                    "verse": "6",
                    "text": "په‌یامبه‌ران هه‌ستیان كرد و بۆ شاری لیستره‌ و ده‌ڕبێی لیكاونیه‌ و بۆ ده‌ڤه‌ره‌كانی ده‌وروپشتیان هه‌ڵاتن و"
                },
                {
                    "verse": "7",
                    "text": "له‌وێش موژده‌یان ده‌دا."
                },
                {
                    "verse": "8",
                    "text": "له‌ لیستره‌ كابرایه‌ک دانیشتبوو، هێز له‌ پێیه‌كانی نه‌بوو، به‌ زگماک ئیفلیج بوو، هه‌رگیز ڕێی نه‌كردبوو."
                },
                {
                    "verse": "9",
                    "text": "پۆڵۆسی بیست كه‌ قسه‌ی ده‌كرد، پۆڵۆسیش چاوی تێبڕی، كاتێک بینی باوه‌ڕی هه‌یه‌ چاكبێته‌وه‌،"
                },
                {
                    "verse": "10",
                    "text": "به‌ ده‌نگێكی مه‌زن وتی: “هه‌سته‌ به‌ پێوه‌ ڕاوه‌سته‌!” كابرا یه‌كسه‌ر هه‌ڵبه‌زییه‌وه‌ و ڕێی كرد."
                },
                {
                    "verse": "11",
                    "text": "كاتێ كۆمه‌ڵانه‌كه‌ بینییان پۆڵۆس چی كرد، به‌ زمانی لیكاونیه‌ هاواریان كرد و وتیان: “خوداوه‌نده‌كان شێوه‌ی مرۆڤیان وه‌رگرتووه‌ و هاتوونه‌ته‌ خواره‌وه‌ بۆ نێومان!”"
                },
                {
                    "verse": "12",
                    "text": "جا به‌رنڤایان ناونا زییۆس، پۆڵۆسیش هرمس، چونكه‌ قسه‌كه‌ری سه‌ره‌كی بوو."
                },
                {
                    "verse": "13",
                    "text": "ئینجا كاهینی زییۆس، كه‌ په‌رستگاكه‌ی له‌ ده‌ره‌وه‌ی شار بوو، له‌گه‌ڵ كۆمه‌ڵه‌كه‌ گا و تاجه‌گوڵینه‌ی هێنابوو و ده‌یویست قوربانی پێشكه‌ش بكات."
                },
                {
                    "verse": "14",
                    "text": "كاتێ په‌یامبه‌ره‌كان، به‌رنڤا و پۆڵۆس، ئه‌مه‌یان بیست، جله‌كانیان دڕاند، خێرا چوونه‌ لای خه‌ڵكه‌كه‌، هاواریان كرد و وتیان:"
                },
                {
                    "verse": "15",
                    "text": "“خه‌ڵكینه‌، بۆچی ئه‌مه‌ ده‌كه‌ن؟ ئێمه‌ش مرۆڤین، له‌ ژێر هه‌مان ئازارداین وه‌ک ئێوه‌، موژده‌تان ده‌ده‌ینێ واز له‌م شته‌ ناڕه‌وایانه‌ بهێنن و بۆ لای خودای زیندوو بگه‌ڕێنه‌وه‌، ئافرێنه‌ری ئاسمان و زه‌وی و ده‌ریا و هه‌موو ئه‌و شتانه‌ی تیایه‌تی."
                },
                {
                    "verse": "16",
                    "text": "ئه‌وه‌ی له‌ نه‌وه‌كانی ڕابردوودا، هێشتی هه‌موو نه‌ته‌وه‌كان به‌ ڕێگای خۆیان بڕۆن."
                },
                {
                    "verse": "17",
                    "text": "له‌گه‌ڵ ئه‌وه‌ی خۆی به‌ بێ گه‌واهیی نه‌هێشته‌وه‌، چاكه‌ ده‌كات، له‌ ئاسمانه‌وه‌ باران و وه‌رزی به‌روبووممان ده‌داتێ و دڵمان له‌ خواردن و له‌ شادی تێر ده‌كات”."
                },
                {
                    "verse": "18",
                    "text": "به‌ وتنی ئه‌م قسانه‌ و هه‌وڵدانێكی زۆر توانییان وا له‌ كۆمه‌ڵه‌كه‌ بكه‌ن كه‌ قوربانییان بۆ نه‌كه‌ن."
                },
                {
                    "verse": "19",
                    "text": "هه‌ندێک جوو له‌ ئینتیاكیا و ئیقانونه‌وه‌ هاتن، قه‌ناعه‌تیان به‌ كۆمه‌ڵه‌كه‌ هێنا، ئه‌وانیش پۆڵۆسیان به‌ردباران كرد و ڕایانكێشایه‌ ده‌ره‌وه‌ی شار، وایانزانی مردووه‌."
                },
                {
                    "verse": "20",
                    "text": "به‌ڵام كاتێ قوتابییه‌كان ده‌وریان دا، هه‌ستا و گه‌ڕایه‌وه‌ نێو شار. بۆ ڕۆژی دواتر له‌گه‌ڵ به‌رنڤا بۆ ده‌ڕبێ ڕۆیشت."
                },
                {
                    "verse": "21",
                    "text": "موژده‌یان به‌و شاره‌ دا زۆر كه‌سیان كرده‌ قوتابی. ئینجا گه‌ڕانه‌وه‌ لیستره‌ و ئیقانون و ئینتیاكیا."
                },
                {
                    "verse": "22",
                    "text": "وره‌ی قوتابییه‌كانیان به‌رز ده‌كرده‌وه‌ هانیان ده‌دان له‌ باوه‌ڕ جیگیر بن: پێویسته‌ به‌ ته‌نگانه‌ی زۆردا بچینه‌ نێو پاشایه‌تیی خودا."
                },
                {
                    "verse": "23",
                    "text": "قه‌شه‌یان بۆ هه‌ر وارگه‌یه‌ک هه‌ڵبژاردن، ئینجا به‌ ڕۆژوگرتنه‌وه‌ نوێژیان كرد و خه‌ڵكه‌كه‌یان دایه‌ ده‌ست په‌روه‌ردگار كه‌ باوه‌ڕیان پێی هێناوه‌."
                },
                {
                    "verse": "24",
                    "text": "ئینجا به‌ پیسیدیه‌دا تێپه‌ڕین و گه‌یشتنه‌ په‌مپۆلیا."
                },
                {
                    "verse": "25",
                    "text": "له‌ په‌رجه‌ دا وشه‌كه‌یان ڕاگه‌یاند و بۆ ئیتالیا دابه‌زین."
                },
                {
                    "verse": "26",
                    "text": "له‌وێشه‌وه‌ به‌ ڕێگای ده‌ریا بۆ ئینتیاكیا گه‌ڕانه‌وه‌، ئه‌و شوێنه‌ی لێوه‌ی درانه‌ ده‌ست به‌خششی خودا بۆ ئه‌و كاره‌ی جێبه‌جێیان كرد."
                },
                {
                    "verse": "27",
                    "text": "كاتێ ئاماده‌بوون و وارگه‌یان كۆكرده‌وه‌، باسی هه‌موو ئه‌و شتانه‌یان كرد كه‌ خودا له‌گه‌ڵیان كردبووی، هه‌روه‌ها كه‌ ده‌رگای باوه‌ڕی بۆ نه‌ته‌وه‌كانیش كردۆته‌وه‌."
                },
                {
                    "verse": "28",
                    "text": "جا له‌وێ ماوه‌یه‌كی زۆر له‌گه‌ڵ قوتابییه‌كان مانه‌وه‌."
                }
            ]
        },
        {
            "chapter": 15,
            "verses": []
        },
        {
            "chapter": 16,
            "verses": [
                {
                    "verse": "1",
                    "text": "پۆڵۆس گه‌یشته‌ ده‌ڕبێ و پاشان لیستره‌، له‌وێ قوتابییه‌ک به‌ ناوی تیماتیئوس هه‌بوو، دایكی جووێكی باوه‌ڕدار بوو، به‌ڵام باوكی یۆنانی بوو."
                },
                {
                    "verse": "2",
                    "text": "برایان له‌ لیستره‌ و ئیقانون گه‌واهییان بۆ ده‌دا."
                },
                {
                    "verse": "3",
                    "text": "پۆڵۆس ده‌یوسیت تیماتیئوس له‌گه‌ڵی ده‌ربچێت، جا بردی و خروسه‌بڕانی كرد، له‌به‌ر ئه‌و جووانه‌ی له‌و ناوچانه‌ بوون، چونكه‌ هه‌موو ده‌یانزانی باوكی یۆنانییه‌."
                },
                {
                    "verse": "4",
                    "text": "ئیتر به‌ شاره‌كاندا تێده‌په‌ڕین و ئه‌و پرسانه‌ی له‌لایه‌ن په‌یامبه‌ران و پیرانه‌وه‌ له‌ یروشلایم بڕیاریان له‌سه‌ر درابوو، پێیان ڕاده‌گه‌یاندن تاكو په‌یڕه‌وی بكه‌ن."
                },
                {
                    "verse": "5",
                    "text": "جا وارگه‌كان له‌ باوه‌ڕدا به‌هێز ده‌بوون و ڕۆژ به‌ڕۆژ ژماره‌یان زیادی ده‌كرد."
                },
                {
                    "verse": "6",
                    "text": "ئینجا به‌ ناوچه‌كانی پرۆگیا و گه‌ڵاتیه‌ تێپه‌ڕین، چونكه‌ ڕووحی پارسا ڕێی نه‌دان له‌ ئاسیا وشه‌كه‌ ڕابگه‌یه‌نن."
                },
                {
                    "verse": "7",
                    "text": "كاتێ گه‌یشتنه‌ میسیا هه‌وڵیان دا به‌ره‌و بیسینیا بڕۆن، به‌ڵام ڕووح ڕێگای نه‌دان."
                },
                {
                    "verse": "8",
                    "text": "ئه‌وسا به‌ میسیادا تێپه‌ڕین و هاتنه‌ ترۆئۆس."
                },
                {
                    "verse": "9",
                    "text": "له‌ شه‌ودا پۆڵۆس بینینێكی بینی، پیاوێكی ماقیدۆنیایی ڕاوه‌ستابوو، لێی ده‌پاڕایه‌وه‌: “بپه‌ڕه‌وه‌ بۆ ماقیدۆنیا و یارمه‌تیمان بده‌!”."
                },
                {
                    "verse": "10",
                    "text": "كاتێ بینینه‌كه‌ی بینی، یه‌كسه‌ر هه‌وڵماندا بۆ ماقیدۆنیا بڕۆین، دڵنیا بووین كه‌ خودا بانگی كردووین تاكو موژده‌یان بده‌ینێ."
                },
                {
                    "verse": "11",
                    "text": "جا به‌ ده‌ریادا له‌ ترۆئۆسه‌وه‌ ڕێک بۆ سامۆتراقێ ڕۆیشتین و بۆ ڕۆژی دوایی بۆ نیاپۆلیس."
                },
                {
                    "verse": "12",
                    "text": "له‌وێشه‌وه‌ بۆ پیلیۆس كه‌ یه‌كه‌م شاری ناوچه‌ی ماقیدۆنیایه‌ و جێنشینی ڕۆمانییه‌كانه‌، له‌وێ چه‌ند ڕۆژێک ماینه‌وه‌."
                },
                {
                    "verse": "13",
                    "text": "له‌ شه‌ممه‌دا چووینه‌ ده‌ره‌وه‌ی شار بۆ سه‌ر ڕووبار و وه‌كو نه‌ریتی هه‌میشه‌یی نوێژمان كرد. ئینجا دانیشتین و له‌گه‌ڵ ئه‌و ژنانه‌ی كۆبووینه‌وه‌ و قسه‌مان كرد."
                },
                {
                    "verse": "14",
                    "text": "له‌ شاری تیئۆتیڕا ژنێكی خواپه‌رست به‌ ناوی لوودییا گوێی ده‌گرت، ئه‌رخه‌وان فرۆش بوو. په‌روه‌ردگار دڵی كرده‌وه‌ تاكو سه‌رنج بداته‌ قسه‌كانی پۆڵۆس."
                },
                {
                    "verse": "15",
                    "text": "كاتێ خۆی و خانه‌واده‌كه‌ی عه‌مادكران، پاڕایه‌وه‌ و وتی: “ئه‌گه‌ر بڕیارتان داوه‌ من باوه‌ڕدارم به‌ په‌روه‌ردگار، وه‌رنه‌ ماڵه‌كه‌م و بمێننه‌وه‌”. ئیتر ناچاری كردین."
                },
                {
                    "verse": "16",
                    "text": "ئه‌وه‌بوو بۆ شوێنی نوێژكردن ده‌چووین، تووشی كاره‌كه‌رێک بووین ڕووحی فاڵچیێتی تێدابوو، به‌ فاڵچیێتییه‌كه‌ی قازانجێكی زۆری بۆ خاوه‌نه‌كانی به‌ده‌ست ده‌هێنا."
                },
                {
                    "verse": "17",
                    "text": "به‌دوای پۆڵۆس و ئێمه‌ كه‌وت و هاواری ده‌كرد و ده‌یوت: “ئه‌م مرۆڤانه‌ به‌نده‌ی خودای هه‌ره‌به‌رزن، ڕێگای ڕزگاریتان بۆ ڕاده‌گه‌یه‌نن”."
                },
                {
                    "verse": "18",
                    "text": "ڕۆژانێكی زۆر ئه‌مه‌ی ده‌كرد، تاكو پۆڵۆس بێزار بوو، ئاوڕی دایه‌وه‌ و به‌ ڕووحه‌كه‌ی وت: “به‌ ناوی ئیشۆعی مه‌سیح فه‌رمانت پێ ده‌كه‌م، لێی ده‌رچوو!”. هه‌ر له‌و كاته‌دا ده‌رچوو."
                },
                {
                    "verse": "19",
                    "text": "كاتێ خاوه‌نه‌كانی بینییان هیوای داهاتیان بڕا، پۆڵۆس و شیلایان گرت، ڕایانكێشانه‌ بازاڕ بۆ به‌رده‌م ده‌سه‌ڵاتداران."
                },
                {
                    "verse": "20",
                    "text": "بردییاننه‌ پێش دادوه‌ران و وتیان: “ئه‌م پیاوانه‌ شاره‌كه‌مان ده‌شێوێنن، جوون و"
                },
                {
                    "verse": "21",
                    "text": "نه‌ریتێک بڵاو ده‌كه‌نه‌وه‌ كه‌ ئێمه‌ی ڕۆمانی نابێ په‌سه‌ندی بكه‌ین یان كاری پێ بكه‌ین”."
                },
                {
                    "verse": "22",
                    "text": "ئیتر كۆمه‌ڵه‌كه‌ پێكڕا لێیان هه‌ستان و فه‌رمانڕه‌واكان جله‌كانیان دڕاند و فه‌رمانیان دا داركاری بكرێن."
                },
                {
                    "verse": "23",
                    "text": "جا زۆر داركارییان كردن و خستیاننه‌ زیندانه‌وه‌، چاودێری زیندانه‌كه‌یان ڕاسپارد كه‌ به‌ توندی پاسه‌وانیان بكات."
                },
                {
                    "verse": "24",
                    "text": "ئه‌ویش كه‌ ئه‌م ڕاسپارده‌یه‌ی وه‌رگرت، فڕێیدانه‌ نێو قووڵایی زیندانه‌كه‌ و پێیانی خسته‌ نێو كۆته‌وه‌."
                },
                {
                    "verse": "25",
                    "text": "له‌ نیوه‌ی شه‌ودا پۆڵۆس و شیلا نوێژیان ده‌كرد و ستایشی خودایان ده‌كرد، به‌ندكراوانیش گوێیان لێبو."
                },
                {
                    "verse": "26",
                    "text": "له‌ناكاو بوومه‌له‌رزه‌یه‌كی مه‌زن ڕوویدا، گۆشه‌كانی زیندانه‌كه‌ی هه‌ژاند، یه‌كسه‌ر هه‌موو ده‌رگاكان كرانه‌وه‌ و كۆتی هه‌مووان كرایه‌وه‌."
                },
                {
                    "verse": "27",
                    "text": "كه‌ چاودێری زیندانه‌كه‌ به‌ ئاگا هات و بینی ده‌رگاكانی زیندانه‌كه‌ كراونه‌ته‌وه‌، شمشێری هه‌ڵكێشا به‌ته‌مابوو خۆی بكوژێت، وایزانی به‌ندكراوان ڕایانكردووه‌."
                },
                {
                    "verse": "28",
                    "text": "پۆڵۆس به‌ده‌نگێكی مه‌زن هاواری كرد: “هیچ له‌ خۆت مه‌كه‌! هه‌موومان لێره‌ین!”،"
                },
                {
                    "verse": "29",
                    "text": "ئه‌ویش داوای ڕووناكی كرد، چووه‌ ژووره‌وه‌ و ده‌له‌رزی، له‌به‌رده‌م پۆڵۆس و شیلا چۆكی دادا."
                },
                {
                    "verse": "30",
                    "text": "ئه‌وسا بردنییه‌ ده‌ره‌وه‌ و وتی: “گه‌وره‌كانم، پێویسته‌ چی بكه‌م تاكو ڕزگارم بێت؟”"
                },
                {
                    "verse": "31",
                    "text": "وتیان: “باوه‌ڕ به‌ په‌روه‌ردگار ئیشۆعی مه‌سیح بهێنه‌، خۆت و خانه‌واده‌كه‌ت ڕزگارتان ده‌بێت”."
                },
                {
                    "verse": "32",
                    "text": "جا به‌ وشه‌ی په‌روه‌ردگار بۆ خۆی و هه‌موو ئه‌وانه‌ی له‌ ماڵه‌كه‌یدا بوون دووان."
                },
                {
                    "verse": "33",
                    "text": "ئیتر له‌و كاته‌ی شه‌و بردنی و برینه‌كانی تیماركردن، یه‌كسه‌ر خۆی و هه‌موو خێزانه‌كه‌ی عه‌مادكران."
                },
                {
                    "verse": "34",
                    "text": "ئینجا بردنییه‌ ماڵ و خواردنی بۆ دانان، خۆی و هه‌موو خێزانه‌كه‌ی زۆر دڵشادبوون، كه‌ باوه‌ڕیان به‌ خودا هێنا."
                },
                {
                    "verse": "35",
                    "text": "كه‌ ڕۆژ‌بووه‌وه‌ فه‌رمانڕه‌واكان پۆلیسیان نارد و وتیان: “ئه‌و دوو پیاوه‌ ئازاد بكه‌”."
                },
                {
                    "verse": "36",
                    "text": "چاودێری زیندان ئه‌م هه‌واڵه‌ی دایه‌ پۆڵۆس كه‌ فه‌رمانڕه‌وایان ناردوویانه‌ كه‌ ئازاد بكرێن، بۆیه‌ ئێستا وه‌رنه‌ ده‌ره‌وه‌ و به‌ئاشتی بڕۆن."
                },
                {
                    "verse": "37",
                    "text": "جا پۆڵۆس پێی وتن: “بێ حوكمدان به‌ ئاشكرا داركارییان كردین و فڕێیانداینه‌ زیندان، ئێمه‌ش هاوڵاتیی ڕۆمانین، ئایا ئێستاش به‌ نهێنی قاومان ده‌ده‌ن؟ نه‌خێر! به‌ڵكو با خۆیان بێن ده‌رمان بهێنن”."
                },
                {
                    "verse": "38",
                    "text": "پۆلیسه‌كان ئه‌م قسانه‌یان به‌ فه‌رمانڕه‌وایان ڕاگه‌یاند، جا كاتێ زانییان ئه‌وان ڕۆمانین ترسان."
                },
                {
                    "verse": "39",
                    "text": "ئیتر هاتن و لێیان پاڕانه‌وه‌، بردییاننه‌ ده‌ره‌وه‌ و داوایان لێكردن شاره‌كه‌ به‌جێبهێڵن."
                },
                {
                    "verse": "40",
                    "text": "جا له‌ زیندانه‌كه‌ ده‌رچوون و چوونه‌ لای لوودییا، له‌وێ خوشک و برایانیان بینی و دڵنه‌واییان كردن و ده‌رچوون."
                }
            ]
        },
        {
            "chapter": 17,
            "verses": [
                {
                    "verse": "1",
                    "text": "ئینجا به‌ ئه‌مفیپۆلیس و ئه‌پۆلۆنیادا تێپه‌ڕین و گه‌یشتنه‌ تسلۆنیقێ كه‌ كه‌نیشتی جووی لێبوو."
                },
                {
                    "verse": "2",
                    "text": "پۆڵۆس وه‌كو دابی خۆی چووه‌ لایان، سێ شه‌ممه‌ له‌سه‌ر یه‌ک به‌ سیپاره‌كان گفتوگۆی له‌گه‌ڵ ده‌كردن،"
                },
                {
                    "verse": "3",
                    "text": "ڕوونی ده‌كرده‌وه‌ و ده‌ریده‌خست كه‌ ده‌بووایه‌ مه‌سیح ئازار بچێژێت و له‌نێو مردووان هه‌ستێته‌وه‌. پێی وتن: ئه‌م ئیشۆعه‌ی من پێتانی ڕاده‌گه‌یه‌نم، مه‌سیحه‌كه‌یه‌."
                },
                {
                    "verse": "4",
                    "text": "هه‌ندێكیان قه‌ناعه‌تیان هێنا و چوونه‌ پاڵ پۆڵۆس و شیلا، هه‌روه‌ها جه‌ماوه‌رێكی زۆر له‌ یۆنانیی خواپه‌رست و له‌ ژنه‌ خانه‌دانه‌كانیش كه‌ ژماره‌یان كه‌م نه‌بوو."
                },
                {
                    "verse": "5",
                    "text": "جووه‌كانیش ئیره‌ییان پێ هات، هه‌ندێک پیاوخراپی بازاڕیان هێنا، خه‌ڵكیان كۆكرده‌وه‌ و ئاژاوه‌یان له‌ شار نایه‌وه‌. چوونه‌ سه‌ر ماڵی ئیاسون و داوایان كرد پۆڵۆس و شیلا بهێنرێنه‌ لای خه‌ڵک."
                },
                {
                    "verse": "6",
                    "text": "كاتێ نه‌یاندۆزینه‌وه‌، ئیاسون و هه‌ندێک برایانیان بۆ لای فه‌رمانڕه‌وایانی شار ڕاكێشا، هاواریان ده‌كرد: “ئه‌مانه‌ كه‌ جیهانیان هه‌ڵگێڕاوه‌ته‌وه‌، بۆ ئێره‌ش هاتوون،"
                },
                {
                    "verse": "7",
                    "text": "ئیاسون میوانداریی كردوون. هه‌موویان دژی فه‌رمانه‌كانی قه‌یسه‌ڕ كار ده‌كه‌ن، ده‌ڵێن پاشایه‌كی دیكه‌ هه‌یه‌، ناوی ئیشۆعه‌!”."
                },
                {
                    "verse": "8",
                    "text": "به‌م قسانه‌ كۆمه‌ڵه‌كه‌ و فه‌رمانڕه‌وایانی شاریان وروژاند."
                },
                {
                    "verse": "9",
                    "text": "ئه‌وانیش ده‌سته‌به‌ر په‌یامیان بۆ ئیاسون و ئه‌وانه‌ی دیكه‌ كرد و ئازادیان كردن."
                },
                {
                    "verse": "10",
                    "text": "كه‌ شه‌و داهات برایان پۆڵۆس و شیلایان نارده‌ بیڕووئا‌، كه‌ گه‌یشتن چوونه‌ كه‌نیشتی جووه‌كان."
                },
                {
                    "verse": "11",
                    "text": "به‌ڵام خه‌ڵكی بیڕووئا‌ له‌ تسلۆنیقێیه‌كان ڕێزدارتر بوون، به‌وپه‌ڕی په‌رۆشییه‌وه‌ وشه‌كه‌یان وه‌رگرت، هه‌موو ڕۆژێک له‌ سیپاره‌كان ورد ده‌بوونه‌وه‌ ئاخۆ شته‌كان ئاوان؟"
                },
                {
                    "verse": "12",
                    "text": "جا زۆریان باوه‌ڕیان هێنا، هه‌روه‌ها زۆر له‌ ژنه‌ ڕێزداره‌ یۆنانییه‌كان و پیاویش كه‌ ژماره‌یان كه‌م نه‌بوو."
                },
                {
                    "verse": "13",
                    "text": "كاتێ جووی تسلۆنیقێ زانییان پۆڵۆس له‌ بیڕووئا‌ش وشه‌ی خودای ڕاگه‌یاندووه‌، هاتن له‌وێش كۆمه‌ڵانه‌كه‌ جۆش بده‌ن."
                },
                {
                    "verse": "14",
                    "text": "جا یه‌كسه‌ر برایان پۆڵۆسیان بۆ ده‌ریا نارد، به‌ڵام شیلا و تیماتیئوس له‌وێ مانه‌وه‌."
                },
                {
                    "verse": "15",
                    "text": "ئه‌وانه‌ی یاوه‌ری پۆڵۆس بوون ئه‌ویان هێنایه‌ ئه‌تینۆس، كاتێ ڕاسپارده‌یان بۆ شیلا و تیماتیئوس برد كه‌ به‌ زووترین كات بێنه‌ لای، ڕۆیشتن."
                },
                {
                    "verse": "16",
                    "text": "كاتێ پۆڵۆس له‌ ئه‌تینۆس چاوه‌ڕێی ده‌كردن، له‌ ڕووحیدا هه‌ڵچوو كه‌ بینی شاره‌كه‌ پڕه‌ له‌ بت."
                },
                {
                    "verse": "17",
                    "text": "بۆیه‌ له‌ كه‌نیشت گفتوگۆی له‌گه‌ڵ جوو و خواپه‌رستان ده‌كرد، له‌ بازاڕیش له‌گه‌ڵ ئه‌وانه‌ی ڕۆژانه‌ تووشیان ده‌هات."
                },
                {
                    "verse": "18",
                    "text": "هه‌ندێک فه‌یله‌سوفی ئه‌پیقۆری و ستۆیكی گفتوگۆیان له‌گه‌ڵی ده‌كرد، هه‌ندێک ده‌یانووت: “ئه‌م چه‌نه‌بازه‌ ده‌یه‌وێت چی بڵێت؟” هه‌ندێكی دیكه‌ وتیان: “دیاره‌ بانگه‌واز بۆ خوداوه‌ندێكی نامۆ ده‌كات”. چونكه‌ موژده‌ی ئیشۆع و هه‌ستانه‌وه‌ی ده‌دا."
                },
                {
                    "verse": "19",
                    "text": "ئینجا بردییانه‌ ئاریۆپاگۆس و وتیان: “ده‌توانین بزانین ئه‌م فێركردنه‌ نوێیه‌ چییه‌ باسی ده‌كه‌یت؟"
                },
                {
                    "verse": "20",
                    "text": "چونكه‌ شتی نامۆت لێ ده‌بیستین و ده‌مانه‌وێت واتاكه‌ی بزانین”."
                },
                {
                    "verse": "21",
                    "text": "چونكه‌ هه‌موو ئه‌تینۆسییه‌كان و بێگانه‌كانی تێدا ده‌ژیان، ده‌رفه‌تیان بۆ هیچ شتێک نه‌ده‌دا جگه‌ له‌ باس یان بیستنی شتی نوێ."
                },
                {
                    "verse": "22",
                    "text": "پۆڵۆس له‌ناوه‌ڕاستی ئاریۆپاگۆسدا وه‌ستا و وتی: “پیاوانی ئه‌تینۆس! ده‌بینم له‌ هه‌موو لایه‌كه‌وه‌ زۆر دیندارن”."
                },
                {
                    "verse": "23",
                    "text": "چونكه‌ كاتێ ده‌گه‌ڕام و سه‌یری په‌رستراوه‌كانتانم ده‌كرد، قوربانگایه‌كم بینی له‌سه‌ری نووسرا بوو: “بۆ خودای نه‌ناسراو”. جا ئه‌وه‌تان بۆ ڕاده‌گه‌یه‌نم كه‌ ده‌یپه‌رستن و نایناسن."
                },
                {
                    "verse": "24",
                    "text": "ئه‌و خوداوه‌نده‌ی جیهان و هه‌موو شته‌كانی نێوی ئافراندووه‌، كه‌ په‌روه‌ردگاری ئاسمان و زه‌وییه‌ و له‌ په‌رستگای ده‌ستكرد نیشته‌جێ نابێت."
                },
                {
                    "verse": "25",
                    "text": "به‌ ده‌ستی مرۆڤ ڕاژه‌ ناكرێت وه‌ک پێویستی به‌ شتێک بێت، چونكه‌ ئه‌و به‌ خۆی ژیان و هه‌ناسه‌ و هه‌موو شتێک ده‌داته‌ هه‌مووان."
                },
                {
                    "verse": "26",
                    "text": "هه‌موو نه‌ته‌وه‌كانی له‌ یه‌كێک دروستكردووه‌، تاكو له‌سه‌ر هه‌موو ڕووی زه‌وی نیشته‌جێ بن، كات و سنووره‌كانی نیشته‌جێبوونی ئه‌وانی داناوه‌ و دیاری كردووه‌،"
                },
                {
                    "verse": "27",
                    "text": "تاكو به‌دوای خودا بگه‌ڕێن، به‌ڵكو بیگه‌نێ و بیدۆزنه‌وه‌، هه‌رچه‌نده‌ له‌ هه‌ر یه‌كێكمان دوور نییه‌."
                },
                {
                    "verse": "28",
                    "text": "چونكه‌ له‌ودا ده‌ژین و ده‌جووڵێین و هه‌ین. وه‌ک هه‌ندێک شاعیرانتان وتیان: “ئێمه‌ش نه‌وه‌ی ئه‌وین”."
                },
                {
                    "verse": "29",
                    "text": "بۆیه‌ جا كه‌ نه‌وه‌ی خوداین، پێویسته‌ بیرنه‌كه‌ینه‌وه‌ كه‌ خودایه‌تی له‌ په‌یكه‌ری زێڕ یان زیو یان به‌ردینه‌، كه‌ داهێنان و كارده‌ستی مرۆڤ نیگاری كێشاوه‌."
                },
                {
                    "verse": "30",
                    "text": "ئێستا خودا فه‌رمان ده‌‌دات بۆ هه‌موو خه‌ڵک و له‌ هه‌موو شوێنێک كه‌ تۆبه‌ بكه‌ن، بۆیه‌ چاوپۆشی له‌ سه‌رده‌مانی نه‌زانی ده‌دكات."
                },
                {
                    "verse": "31",
                    "text": "چونكه‌ ڕۆژێكی داناوه‌ تیایدا به‌ته‌مایه‌ به‌ دادپه‌روه‌ری جیهان حوكم بدات، به‌ پیاوێک كه‌ دیاری كردووه‌، به‌ڵگه‌شی به‌ هه‌مووان داوه‌ كه‌ له‌نێو مردووان هه‌ستاندیه‌وه‌‌”."
                },
                {
                    "verse": "32",
                    "text": "كاتێ گوێیان له‌ هه‌ستانه‌وه‌ی مردووان بوو، هه‌ندێكیان گاڵته‌یان پێكرد و هه‌ندێكیان وتیان: “جارێكی دیكه‌ له‌م باره‌یه‌وه‌ گوێت لێ ده‌گرین!”."
                },
                {
                    "verse": "33",
                    "text": "ئیتر پۆڵۆس له‌نێویان ده‌رچوو."
                },
                {
                    "verse": "34",
                    "text": "به‌ڵام هه‌ندێ كه‌س باوه‌ڕیان هێنا و جوداخوازیان كرد، له‌وانه‌: دیانیۆنیسییوسی ئاریۆپاگۆس و ژنێک ناوی داماریس بو و كه‌سانی دیكه‌ش له‌گه‌ڵیان."
                }
            ]
        },
        {
            "chapter": 18,
            "verses": [
                {
                    "verse": "1",
                    "text": "له‌دوای ئه‌مه‌ پۆڵۆس ئه‌تینۆسی به‌جێهێشت و هاته‌ قۆرنتێ."
                },
                {
                    "verse": "2",
                    "text": "جووێكی بینی به‌ ناوی ئه‌كیلا، خه‌ڵكی پونتوس بوو، تازه‌ له‌گه‌ڵ پریسقیلای ژنی له‌ ئیتالیاوه‌ هاتبوون، چونكه‌ قله‌ودییوس فه‌رمانی دابوو هه‌موو جوو ڕۆما به‌جێبهێڵن، ئیتر هاته‌ لایان."
                },
                {
                    "verse": "3",
                    "text": "جا به‌هۆی هاوپیشه‌ییان له‌لایان مایه‌وه‌ و ئیشی ده‌كرد، چونكه‌ به‌ پیشه‌ ڕه‌شماڵچی بوون."
                },
                {
                    "verse": "4",
                    "text": "هه‌موو شه‌ممه‌یه‌ک له‌ كه‌نیشت گفتوگۆی ده‌كرد، قه‌ناعه‌تی به‌ جوو و یۆنانییه‌كان ده‌هێنا."
                },
                {
                    "verse": "5",
                    "text": "كاتێ شیلا و تیماتیئوس له‌ ماقیدۆنیاوه‌ دابه‌زین، پۆڵۆس به‌ ڕووح ته‌رخان كرابوو، گه‌واهیی بۆ جوو ده‌دا كه‌ ئیشۆع مه‌سیحه‌كه‌یه‌."
                },
                {
                    "verse": "6",
                    "text": "به‌ڵام كاتێ به‌ره‌نگارییان كرد و كفریان كرد، كراسه‌كه‌ی ته‌كاند و پێی وتن: “خوێنی خۆتان له‌سه‌ر خۆتان! من بێتاوانم. له‌ ئێستاوه‌ ده‌چمه‌ لای نه‌ته‌وه‌كان”."
                },
                {
                    "verse": "7",
                    "text": "ئیتر ئه‌وێی به‌جێهێشت و چووه‌ ماڵی پیاوێک ناوی تتوس یوستس بوو، خواپه‌رست بوو، ماڵه‌كه‌ی له‌ ته‌نیشت كه‌نیشته‌وه‌ بوو."
                },
                {
                    "verse": "8",
                    "text": "لێره‌دا قیریسپوسی پێشه‌وای كه‌نیشت خۆی و هه‌موو ماڵه‌كه‌ی باوه‌ڕیان به‌ په‌روه‌ردگار هێنا. زۆر له‌ قۆرنتێییه‌كان كه‌ بیستیان باوه‌ڕیان هێنا و عه‌مادكران."
                },
                {
                    "verse": "9",
                    "text": "له‌ شه‌ودا په‌روه‌ردگار له‌ بینیندا به‌ پۆڵۆسی فه‌رموو: “مه‌ترسه‌، به‌ڵكو قسه‌ بكه‌ و بێده‌نگ مه‌به‌،"
                },
                {
                    "verse": "10",
                    "text": "چونكه‌ من له‌گه‌ڵتدام، كه‌س هێرش ناكاته‌ سه‌رت و ئازارت بدات، چونكه‌ گه‌لێكی زۆرم هه‌یه‌ له‌م شاره‌”."
                },
                {
                    "verse": "11",
                    "text": "ئیتر ساڵێک و شه‌ش مانگ له‌گه‌ڵیان مایه‌وه‌ و وشه‌ی خودای فێر ده‌كردن."
                },
                {
                    "verse": "12",
                    "text": "له‌و سه‌رده‌مه‌ی گالیۆن فه‌رمانڕه‌وای ئه‌خائیه‌ بوو، جووه‌كان یه‌ک ده‌ست دژی پۆڵۆس هه‌ستان و بۆ ته‌ختی دادگایان هێنا،"
                },
                {
                    "verse": "13",
                    "text": "وتیان: “ئه‌م پیاوه‌ قه‌ناعه‌ت به‌ خه‌ڵک ده‌هێنێت كه‌ به‌ پێچه‌وانه‌ی ته‌ورات خودا بپه‌رستن”."
                },
                {
                    "verse": "14",
                    "text": "كه‌ پۆڵۆس خه‌ریک بوو ده‌می بكاته‌وه‌، گالیۆن به‌ جووه‌كانی وت: “جووه‌كان، ئه‌گه‌ر پرسه‌كه‌ ناڕه‌وایی یان تاوانێكی خراپ بووایه‌، وه‌ک هۆیه‌ک گوێم له‌ سكاڵاتان ده‌گرت."
                },
                {
                    "verse": "15",
                    "text": "به‌ڵام ئه‌گه‌ر بابه‌ته‌كه‌ له‌سه‌ر وشه‌ و ناو و ته‌وراتتانه‌، به‌ خۆتان ته‌ماشای بكه‌ن. چونكه‌ من نامه‌وێت له‌م بابه‌تانه‌دا ببمه‌ دادوه‌ر”."
                },
                {
                    "verse": "16",
                    "text": "ئیتر له‌ ته‌ختی دادگا قاویدان."
                },
                {
                    "verse": "17",
                    "text": "ئه‌وسا هه‌مووان سوستینسی پێشه‌وای كه‌نیشتیان گرت و له‌به‌رده‌م دادگا لێیان دا، گالیۆنیش گوێی به‌مه‌ نه‌دا."
                },
                {
                    "verse": "18",
                    "text": "پۆڵۆس ڕۆژانێكی زۆر مایه‌وه‌، ئینجا ماڵئاوایی له‌ برایان كرد و له‌گه‌ڵ پریسقیلا و ئه‌كیلا به‌ ده‌ریادا به‌ره‌و سوریا ڕۆیشت. دوای ئه‌وه‌ی له‌ كه‌نخریا سه‌ری تاشی، چونكه‌ نه‌زری له‌سه‌ر بوو."
                },
                {
                    "verse": "19",
                    "text": "گه‌یشتنه‌ ئه‌پیسۆس و ئه‌وانی له‌وێ به‌جێهێشت، به‌ڵام خۆی چووه‌ كه‌نیشت و له‌گه‌ڵ جووه‌كان گفتوگۆی ده‌كرد."
                },
                {
                    "verse": "20",
                    "text": "ئه‌وانیش داوایان لێكرد ماوه‌یه‌كی زیاتر له‌لایان بمێنێته‌وه‌، به‌ڵام قاییل نه‌بوو."
                },
                {
                    "verse": "21",
                    "text": "به‌ڵكو ماڵئاوایی لێكردن و وتی: “به‌هه‌رحاڵ ده‌بێ جه‌ژنی داهاتوو له‌ یروشلایم بكه‌م، به‌ڵام به‌خواستی خودا ده‌گه‌ڕێمه‌وه‌ لاتان”. ئینجا له‌ ئه‌پیسۆسه‌وه‌ به‌ ده‌ریادا ڕۆیشت."
                },
                {
                    "verse": "22",
                    "text": "كاتێ له‌ قه‌یسه‌ڕییه‌ دابه‌زی، سه‌ركه‌وت و سڵاوی له‌ وارگه‌ كرد، ئینجا بۆ ئینتیاكیا شۆڕبووه‌وه‌."
                },
                {
                    "verse": "23",
                    "text": "ماوه‌یه‌ک له‌وێ مایه‌وه‌ و ده‌رچوو، به‌ ڕیز به‌ ده‌ڤه‌ری گه‌ڵاتیه‌ و پرۆگیادا تێپه‌ڕی و وره‌ی هه‌موو قوتابییه‌كانی به‌رز ده‌كرده‌وه‌."
                },
                {
                    "verse": "24",
                    "text": "جووێكی خه‌ڵكی ئه‌سكه‌نده‌ریه‌ به‌ ناوی ئه‌پۆلۆس هاته‌ ئه‌پیسۆس، زمان پاراو و له‌ سیپاره‌كان به‌توانا بوو."
                },
                {
                    "verse": "25",
                    "text": "شاره‌زای ڕێگای په‌روه‌ردگار بوو، له‌ ڕووحدا گه‌رم بوو، به‌ دروستی سه‌باره‌ت به‌ په‌روه‌ردگار ده‌دوا، ته‌نها عه‌مادكردنه‌كه‌ی یوخه‌ننه‌نی ده‌زانی."
                },
                {
                    "verse": "26",
                    "text": "ئه‌م ده‌ستی پێكرد به‌ئاشكرا له‌ كه‌نیشت قسه‌ بكات. كه‌ ئه‌كیلا و پریسقیلا گوێیان لێیبوو، بردییان و دروستتر ڕێگای خودایان بۆ ڕوونكرده‌وه‌."
                },
                {
                    "verse": "27",
                    "text": "كاتێ ئه‌پۆلۆس حه‌زیكرد بچێته‌ ئه‌خائیه‌، برایان هانیان دا و بۆ قوتابییه‌كانیان نووسی پێشوازی لێ بكه‌ن. كاتێ هات یارمه‌تییه‌كی زۆری ئه‌وانه‌ی دا كه‌ به‌هۆی به‌خشش باوه‌ڕیان هێنابوو."
                },
                {
                    "verse": "28",
                    "text": "چونكه‌ به‌ هێزه‌وه‌ و به‌ ئاشكرا جووی بێده‌نگ ده‌كرد، به‌هۆی سیپاره‌كان ده‌یسه‌لماند ئیشۆع مه‌سیحه‌كه‌یه‌."
                }
            ]
        },
        {
            "chapter": 19,
            "verses": [
                {
                    "verse": "1",
                    "text": "ئه‌وه‌بوو كه‌ ئه‌پۆلۆس له‌ قۆرنتێ بوو، پۆڵۆس به‌ ڕێگا به‌رزه‌كانه‌وه‌ تێپه‌ڕی و هاته‌ ئه‌پیسۆس. له‌وێ هه‌ندێک قوتابیی بینی،"
                },
                {
                    "verse": "2",
                    "text": "پێی وتن: “كاتێ باوه‌ڕتان هێنا، ڕووحی پارساتان وه‌رگرت؟” پێیان وت: “ته‌نانه‌ت نه‌شمانبیستووه‌ كه‌ ڕووحی پارسا هه‌یه‌!”"
                },
                {
                    "verse": "3",
                    "text": "پێی وتن: “كه‌واته‌ به‌ چی عه‌مادكران؟” وتیان: “به‌ عه‌مادكردنه‌كه‌ی یوخه‌ننه‌ن”."
                },
                {
                    "verse": "4",
                    "text": "پۆڵۆس وتی: “عه‌مادكردنه‌كه‌ی یوخه‌ننه‌ن عه‌مادكردنی تۆبه‌كردن بوو، به‌ گه‌لی ده‌ووت باوه‌ڕ بهێنن به‌وه‌ی له‌دوای دێت، واتا به‌ ئیشۆعی مه‌سیح”."
                },
                {
                    "verse": "5",
                    "text": "كاتێ ئه‌مه‌یان بیست به‌ ناوی ئیشۆعی په‌روه‌ردگار عه‌مادكران."
                },
                {
                    "verse": "6",
                    "text": "جا كاتێ پۆڵۆس ده‌ستی له‌سه‌ر دانان، ڕووحی پارسا هاته‌ سه‌ریان، به‌ زمانان دووان و پێشبینییان كرد."
                },
                {
                    "verse": "7",
                    "text": "به‌ هه‌موویان نزیكه‌ی دوازده‌ پیاو ده‌بوون."
                },
                {
                    "verse": "8",
                    "text": "ئینجا پۆڵۆس چووه‌ كه‌نیشت، بۆ زیاتر له‌ سێ مانگ به‌ئاشكرا ده‌دووا، گفتوگۆی ده‌كرد و ده‌رباره‌ی پاشایه‌تیی خودا قه‌ناعه‌تی به‌ خه‌ڵک ده‌هێنا."
                },
                {
                    "verse": "9",
                    "text": "به‌ڵام هه‌ندێ كه‌س كه‌للـه‌ڕه‌قییان كرد و قه‌ناعه‌تیان نه‌هێنا، له‌به‌رده‌م خه‌ڵكه‌كه‌ جنێویان به‌ ڕێگاكه‌ دا. لێیان جیابووه‌وه‌ و قوتابییه‌كانی دوورخسته‌وه‌، ڕۆژانه‌ له‌ قوتابخانه‌ی تیرانۆس گفتوگۆی ده‌كرد."
                },
                {
                    "verse": "10",
                    "text": "دوو ساڵ وابوو، تاكو هه‌موو ئه‌وانه‌ی له‌ ئاسیادا دانیشتبوون، جوو و یۆنانی، وشه‌كه‌ی په‌روه‌ردگاریان بیست."
                },
                {
                    "verse": "11",
                    "text": "خوداش په‌رجوی سه‌رسوڕهێنه‌ری به‌ ده‌ستی پۆڵۆس ئه‌نجام ده‌دا،"
                },
                {
                    "verse": "12",
                    "text": "ته‌نانه‌ت ده‌سته‌سڕ و به‌روانكه‌ی سه‌ر پێستیان ده‌هێنا، ده‌یانخسته‌ سه‌ر نه‌خۆش و نه‌خۆشی نه‌ده‌ما، ڕووحه‌ به‌ده‌كانیش ده‌رده‌چوون."
                },
                {
                    "verse": "13",
                    "text": "هه‌ندێک له‌و جوو گه‌ڕۆكانه‌ی ڕووحی گڵاو ده‌رده‌كه‌ن، هه‌وڵیان دا ناوی ئیشۆعی په‌روه‌ردگار بۆ ئه‌وانه‌ به‌كاربهێنن كه‌ ڕووحی گڵاویان تێدایه‌، ده‌یانووت: “سوێندت ده‌ده‌م به‌ ئیشۆع، ئه‌وه‌ی پۆڵۆس ڕایده‌گه‌ێنێت!”."
                },
                {
                    "verse": "14",
                    "text": "سكاوا كه‌ كاهینێكی باڵای جوو بوو، حه‌وت كوڕی ئه‌مه‌یان ده‌كرد."
                },
                {
                    "verse": "15",
                    "text": "ڕووحه‌ به‌ده‌كه‌ش وه‌ڵامی دانه‌وه‌: “ئیشۆع ده‌ناسم و ده‌رباره‌ی پۆڵۆسیش ده‌زانم، به‌ڵام ئێوه‌ كێن؟”"
                },
                {
                    "verse": "16",
                    "text": "ئینجا پیاوه‌كه‌ وا ڕووحه‌ گڵاوه‌كه‌ی تێدابوو په‌لاماری دان و به‌سه‌ر هه‌موویاندا زاڵبوو، ده‌ره‌قه‌تیان هات، ته‌نانه‌ت به‌ ڕووتی و بریندارییه‌وه‌ له‌و ماڵه‌ هه‌ڵاتن."
                },
                {
                    "verse": "17",
                    "text": "ئه‌مه‌ش زانرا له‌لایه‌ن هه‌موو ئه‌و جوو و یۆنانییانه‌ی له‌ ئه‌پیسۆس ده‌ژیان، هه‌موو ترس دایگرتن و ناوی ئیشۆعی په‌روه‌ردگار به‌رز ده‌بووه‌وه‌."
                },
                {
                    "verse": "18",
                    "text": "هه‌روه‌ها زۆر له‌وانه‌ی باوه‌ڕیان هێنا، ده‌هاتن و دانیان به‌ كرده‌وه‌كانیان ده‌نا."
                },
                {
                    "verse": "19",
                    "text": "زۆر له‌وانه‌ی جادوویان به‌كارده‌هێنا، په‌رتووكه‌كانیان كۆده‌كرده‌وه‌ و له‌به‌رده‌م هه‌مووان ده‌یانسووتاندن. نرخه‌كانیان ژمارد، بینییان په‌نجا هه‌زار زیوه‌."
                },
                {
                    "verse": "20",
                    "text": "به‌م شێوه‌یه‌ وشه‌كه‌ی په‌روه‌ردگار به‌ تواناوه‌ گه‌شه‌ی ده‌كرد و به‌هێز ده‌بوو."
                },
                {
                    "verse": "21",
                    "text": "كاتێ ئه‌مانه‌ ته‌واو بوون، پۆڵۆس بڕیاری دا به‌ ماقیدۆنیا و ئه‌خائیه‌دا تێپه‌ڕێت و بڕواته‌ یروشلایم، وتی: “پاش ئه‌وه‌ی له‌وێ ده‌بم، ده‌بێت ڕۆماش ببینم”."
                },
                {
                    "verse": "22",
                    "text": "ئینجا دووان له‌وانه‌ی ڕاژه‌ی ئه‌ویان ده‌كرد ناردنی بۆ ماقیدۆنیا: تیماتیئوس و ئه‌ڕاستۆس، به‌خۆی ماوه‌یه‌ک له‌ ئاسیا مایه‌وه‌."
                },
                {
                    "verse": "23",
                    "text": "له‌و كاته‌دا له‌به‌ر ئه‌م ڕێگایه‌ ئاژاوه‌یه‌كی گه‌وره‌ ڕوویدا."
                },
                {
                    "verse": "24",
                    "text": "چونكه‌ زیوگه‌رێک به‌ ناوی دیمه‌ترییوس كه‌ په‌رستگای بچووكی زیوینی ئه‌رتامیسی دروست‌ ده‌كرد. ئه‌مه‌ قازانجێكی كه‌می نه‌بوو بۆ پیشه‌داران."
                },
                {
                    "verse": "25",
                    "text": "ئیتر له‌گه‌ڵ پیشه‌دارانی ئه‌و هاوپیشه‌، كۆی كردنه‌وه‌ و وتی: “كوڕینه‌، ئێوه‌ ده‌زانن خۆشگوزه‌رانیمان له‌م پیشه‌یه‌یه‌،"
                },
                {
                    "verse": "26",
                    "text": "ده‌بینن و ده‌بیستن كه‌ نه‌ک ته‌نها له‌ ئه‌پیسۆس، بگره‌ له‌ هه‌موو ئاسیا، ئه‌م پۆڵۆسه‌ قه‌ناعه‌تی به‌ كۆمه‌ڵێكی زۆری هێناوه‌ و له‌ ڕێ لایداون، ده‌ڵێت: ئه‌وانه‌ی ده‌ستكردن خودا نین."
                },
                {
                    "verse": "27",
                    "text": "نه‌ک ته‌نها ئه‌م به‌شه‌مان له‌ مه‌ترسیدایه‌ ڕێزی لێ نه‌گیرێت، به‌ڵكو په‌رستگاكه‌ی ئه‌رتامیسی خواژنی گه‌وره‌ش هیچ به‌هایه‌كی نامێنێت، ئه‌وه‌ی هه‌موو ئاسیا و جیهان ده‌یپه‌رستن، پایه‌ به‌رزییه‌كه‌ی له‌ده‌ست ده‌دات”."
                },
                {
                    "verse": "28",
                    "text": "كاتێ گوێیان لێبوو تووڕه‌ بوون و هاواریان كرد: “مه‌زنه‌ ئه‌رتامیسی ئه‌پیسۆسییه‌كان!”"
                },
                {
                    "verse": "29",
                    "text": "شڵه‌ژان هه‌موو شاری گرته‌وه‌، یه‌كده‌ست گائیوس و ئه‌رستارخۆسی ماقیدۆنیاییان ڕاكێشایه‌ شانۆ، كه‌ هاوڕێی پۆڵۆس بوون له‌ گه‌شتدا."
                },
                {
                    "verse": "30",
                    "text": "پۆڵۆس ویستی بچێته‌ نێو گه‌له‌كه‌، به‌ڵام قوتابییه‌كان نه‌یانهێشت."
                },
                {
                    "verse": "31",
                    "text": "هه‌روه‌ها هه‌ندێک گه‌وره‌ پیاوی ئاسیا كه‌ دۆستی بوون، ناردیانه‌ لای و لێی پاڕانه‌وه‌ كه‌ نه‌چێته‌ شانۆكه‌."
                },
                {
                    "verse": "32",
                    "text": "ئیتر هه‌ندێک هاواری شتێكیان ده‌كرد و هه‌ندێک شتێكی دیكه‌، چونكه‌ كۆڕه‌كه‌ شێوابوو، زۆربه‌شیان نه‌یانده‌زانی بۆچی كۆبوونه‌ته‌وه‌!"
                },
                {
                    "verse": "33",
                    "text": "ئینجا ئه‌سكه‌نده‌ریان له‌نێو كۆمه‌ڵه‌كه‌ ڕاكێشا، جووه‌كانیش پاڵیان پێوه‌ ده‌نا، ئه‌سكه‌نده‌ریش ده‌ستی به‌رزكرده‌وه‌ ده‌یویست له‌به‌رده‌م گه‌له‌كه‌ به‌رگری له‌ خۆی بكات."
                },
                {
                    "verse": "34",
                    "text": "به‌ڵام كه‌ زانییان جووه‌، نزیكه‌ی دوو كاژێر هه‌موویان به‌یه‌كه‌وه‌ هاواریان ده‌كرد: “مه‌زنه‌ ئه‌رتامیسی ئه‌پیسۆسییه‌كان!”."
                },
                {
                    "verse": "35",
                    "text": "ئینجا فه‌رمانڕه‌وای شار خه‌ڵكه‌كه‌ی هێمن كرده‌وه‌ و وتی: “پیاوانی ئه‌پیسۆس، كێ هه‌یه‌ نه‌زانێت كه‌ شاری ئه‌پیسۆسییه‌كان پاسه‌وانی په‌رستگای ئه‌رتامیسی مه‌زن و ئه‌و په‌یكه‌ره‌یه‌ كه‌ له‌ ئاسمانه‌وه‌ هاتۆته‌ خواره‌وه‌؟"
                },
                {
                    "verse": "36",
                    "text": "بۆیه‌ كه‌ ئه‌مانه‌ نكۆڵییان لێ ناكرێت، پێویسته‌ هێمن ببنه‌وه‌ و شتێک به‌ سه‌ره‌ڕۆیی نه‌كه‌ن."
                },
                {
                    "verse": "37",
                    "text": "چونكه‌ ئه‌م دوو پیاوه‌تان هێناوه‌، كه‌ نه‌ په‌رستگا دزن، نه‌ كفریان به‌ خواژنه‌كه‌تان كردووه‌."
                },
                {
                    "verse": "38",
                    "text": "به‌ڵام ئه‌گه‌ر دیمه‌ترییوس و پیشه‌داره‌كانی له‌گه‌ڵ ئه‌ون سكاڵایان دژی كه‌سێک هه‌یه‌، ئه‌وا دادگاكان كراونه‌ته‌وه‌ و دادوه‌ر هه‌یه‌، با سكاڵا له‌ یه‌كتری بكه‌ن."
                },
                {
                    "verse": "39",
                    "text": "ئه‌گه‌ر داوای شتێكی دیكه‌ش ده‌كه‌ن، ئه‌وا له‌ كۆڕی یاساییدا سه‌یر ده‌كرێت."
                },
                {
                    "verse": "40",
                    "text": "چونكه‌ له‌ مه‌ترسی داین تاوانبار بكرێن به‌ ئاژاوه‌نانه‌وه‌ی ئه‌مڕۆ، هیچ پاساوێكیشمان نییه‌ بۆ پاكانه‌ی ئه‌م گردبوونه‌وه‌یه‌”."
                },
                {
                    "verse": "41",
                    "text": "كه‌ ئه‌مه‌ی وت، كۆمه‌ڵه‌كه‌ی به‌ڕێكرد."
                }
            ]
        },
        {
            "chapter": 20,
            "verses": [
                {
                    "verse": "1",
                    "text": "دوای نه‌مانی ئاژاوه‌كه‌، پۆڵۆس قوتابییه‌كانی بانگكرد و ماڵئاوایی لێكردن و ده‌رچوو تاكو بڕواته‌ ماقیدۆنیا."
                },
                {
                    "verse": "2",
                    "text": "كاتێ به‌و ناوچانه‌دا تێپه‌ڕی، به‌ زۆر وته‌ ئامۆژگاریی كردن، هاته‌ یۆنان،"
                },
                {
                    "verse": "3",
                    "text": "له‌وێ سێ مانگی به‌سه‌ربرد. كه‌ به‌ته‌مابوو به‌ بڕواته‌ سوریا، جووه‌كان پیلانیان بۆی گێڕا، بڕیاری دا به‌ ماقیدۆنیادا بگه‌ڕێته‌وه‌."
                },
                {
                    "verse": "4",
                    "text": "ئه‌مانه‌ی له‌گه‌ڵ بوو: له‌ بیڕووئا‌ سوپاتڕۆسی كوڕی پیڕۆ، له‌ تسلۆنیقێیان ئه‌رستارخۆس و سه‌كوندۆس، گائیوس له‌ ده‌ڕبێ و تیماتیئوس، له‌ ئاسیاش تۆخیقۆس و ترۆپیمۆس."
                },
                {
                    "verse": "5",
                    "text": "ئه‌مانه‌ پێشمان كه‌وتن و له‌ ترۆئۆسدا چاوه‌ڕێیان ده‌كردین."
                },
                {
                    "verse": "6",
                    "text": "ئێمه‌ش دوای ڕۆژانی فه‌تیره‌، به‌ ده‌ریاوه‌ له‌ پیلیۆس ده‌رچووین، بۆ ترۆئۆس و به‌ پێنج ڕۆژ گه‌یشتینه‌ لایان و حه‌وت ڕۆژ له‌وێ ماینه‌وه‌."
                },
                {
                    "verse": "7",
                    "text": "له‌ یه‌كه‌می هه‌فته‌دا بۆ نان له‌تكردن كۆبووینه‌وه‌، پۆڵۆس گفتوگۆی له‌گه‌ڵ ده‌كردن، چونكه‌ به‌ته‌مابوو بۆ به‌یانی بڕوات، تاكو نیوه‌ شه‌و درێژه‌ به‌ قسه‌كانی دا."
                },
                {
                    "verse": "8",
                    "text": "ئه‌و ژووره‌ی سه‌ره‌وه‌ كه‌ لێی كۆببووینه‌وه‌ چرای زۆری لێبوو."
                },
                {
                    "verse": "9",
                    "text": "گه‌نجێک ناوی یوتیخۆس بوو له‌ نێو په‌نجه‌ره‌دا دانیشتبوو، خه‌وه‌ێكی قورس ده‌یبرده‌وه‌، پۆڵۆس وتارێكی درێژی ده‌دا، جا خه‌وی لێ كه‌وت و له‌ نهۆمی سێیه‌مڕا كه‌وته‌ خواره‌وه‌، به‌ مردوویه‌تی هه‌ڵگیرایه‌وه‌."
                },
                {
                    "verse": "10",
                    "text": "جا پۆڵۆس هاته‌ خواره‌وه‌ خۆی به‌سه‌ریدا دا و له‌ باوه‌شی گرت، وتی: “مه‌په‌شۆكێن، ژیانی تێدایه‌!”"
                },
                {
                    "verse": "11",
                    "text": "ئینجا پۆڵۆس چووه‌ سه‌ره‌وه‌، نانی له‌ت كرد و خواردی، تاكو به‌ره‌به‌یان قسه‌ی كرد، پاشان ڕۆیشت."
                },
                {
                    "verse": "12",
                    "text": "گه‌نجه‌كه‌شیان به‌ زیندوویه‌تی برد و زۆر دڵنه‌وایی كران."
                },
                {
                    "verse": "13",
                    "text": "ئێمه‌ش به‌ره‌و كه‌شتییه‌كه‌ پێشكه‌وتین و پێی چووینه‌ ئاسۆس، به‌ نیازی ئه‌وه‌ی له‌وێ پۆڵۆس هه‌ڵگرین، چونكه‌ ئاوای ڕێكخستبوو، به‌ نیاز بوو به‌ پێیان بێت."
                },
                {
                    "verse": "14",
                    "text": "كاتێ له‌ ئاسۆس تووشمان بوو، هه‌ڵمانگرت و هاتینه‌ میتیلینی."
                },
                {
                    "verse": "15",
                    "text": "له‌وێش به‌ ده‌ریادا ڕۆیشتین و بۆ سبه‌ینێ گه‌یشتینه‌ به‌رامبه‌ر خییۆس، بۆ ڕۆژی پاشتر گه‌یشتینه‌ سامۆس. دوایی له‌ له‌ترۆگیلیۆن ماینه‌وه‌، ڕۆژی دواتر هاتینه‌ میلیتۆس."
                },
                {
                    "verse": "16",
                    "text": "جا پۆڵۆس بڕیاری دابوو به‌ده‌ریاوه‌ له‌ ئه‌پیسۆسدا تێپه‌ڕێت، نه‌وه‌ک ماوه‌یه‌ک له‌ ئاسیادا بمێنێته‌وه‌، چونكه‌ په‌له‌ی ده‌كرد، به‌ڵكو بتوانێت له‌ ڕۆژی په‌نجایه‌مین بگاته‌ یروشلایم."
                },
                {
                    "verse": "17",
                    "text": "له‌ میلیتۆسه‌وه‌ ناردی بۆ ئه‌پیسۆس، بانگی قه‌شه‌كانی وارگه‌ی كرد."
                },
                {
                    "verse": "18",
                    "text": "كاتێ هاتنه‌ لای پێی وتن: “ئێوه‌ ده‌زانن له‌ یه‌كه‌م ڕۆژه‌وه‌ كه‌ هاتمه‌ نێو ئاسیا، به‌ درێژایی كاته‌كه‌ چۆن بووم له‌گه‌ڵتان،"
                },
                {
                    "verse": "19",
                    "text": "به‌و په‌ڕی خاكساری و فرمێسكه‌وه‌ ڕاژه‌ی په‌روه‌ردگارم ده‌كرد، به‌ پیلانی جووه‌كان تووشی ئه‌زموون بوومه‌،"
                },
                {
                    "verse": "20",
                    "text": "چۆن هیچم له‌و شتانه‌ دوانه‌خستووه‌ كه‌ سوودبه‌خشن و بۆم ڕاگه‌یاندوون، به‌ ئاشكرا و ماڵه‌وماڵ فێرم كردوون."
                },
                {
                    "verse": "21",
                    "text": "گه‌واهیم بۆ جوو و یۆنانییه‌كان داوه‌ بۆ تۆبه‌كردن به‌ره‌و خودا و باوه‌ڕ به‌ ئیشۆعی په‌روه‌ردگارمان."
                },
                {
                    "verse": "22",
                    "text": "ئه‌وه‌تا من وا به‌ ڕووحی پارسا به‌ستراوم، ده‌ڕۆمه‌ یروشلایم و نازانم چیم به‌سه‌ر دێت."
                },
                {
                    "verse": "23",
                    "text": "به‌ڵام ڕووحی پارسا له‌ هه‌موو شارێک گه‌واهیم بۆ ده‌دات كه‌ كۆتكردن و ته‌نگانه‌ چاوه‌ڕێم ده‌كات."
                },
                {
                    "verse": "24",
                    "text": "به‌ڵام باكم به‌ هیچ شتێک نیه‌ و گیانم به‌ گرنگ نازانم، تاكو كۆششی خۆم و ئه‌و ڕاژه‌ی له‌ ئیشۆعی په‌روه‌ردگار وه‌رمگرتووه‌ به‌ دڵشادیه‌وه‌ ته‌واوی بكه‌م، ڕاژه‌ی گه‌واهیدان بۆ موژده‌ی به‌خششی خودا."
                },
                {
                    "verse": "25",
                    "text": "ئه‌وه‌تا من ده‌زانم ئیتر ڕووم نابیننه‌وه‌، هه‌مووتان كه‌ به‌ نێوتاندا ده‌گه‌ڕام بانگه‌وازی پاشایه‌تی خودام ده‌دا."
                },
                {
                    "verse": "26",
                    "text": "بۆیه‌ ئه‌مڕۆ گه‌واهیتان بۆ ده‌ده‌م، كه‌ له‌ خوێنی هه‌مووان بێتاوانم،"
                },
                {
                    "verse": "27",
                    "text": "چونكه‌ له‌ ڕاگه‌یاندنی ته‌واوی خواستی خودا بۆتان دوانه‌كه‌وتم."
                },
                {
                    "verse": "28",
                    "text": "كه‌واته‌ ئاگاتان له‌ خۆتان و له‌ هه‌موو مێگه‌له‌كه‌ بێت، ئه‌وه‌ی ڕووحی پارسا به‌ چاودێری داناون بۆی، تاكو شوانایه‌تی وارگه‌ی خودا بكه‌ن، ئه‌وه‌ی به‌ خوێنی خۆی كڕیویه‌تی."
                },
                {
                    "verse": "29",
                    "text": "چونكه‌ ده‌زانم پاش ڕۆیشتنم گورگی ڕفێنه‌ر دێنه‌ نێوتان، به‌زه‌ییان به‌ مێگه‌له‌كه‌ نایه‌ته‌وه‌."
                },
                {
                    "verse": "30",
                    "text": "هه‌روه‌ها له‌نێو خۆتاندا پیاوانێک په‌یدا ده‌بن، باسی شتی چه‌وت ده‌كه‌ن، تاكو قوتابییه‌كان به‌دوای خۆیاندا ڕابكێشن."
                },
                {
                    "verse": "31",
                    "text": "بۆیه‌ بێدار بن، له‌ یادتان بێت ماوه‌ی سێ ساڵ شه‌و و ڕۆژ به‌ فرمێسكه‌وه‌ سارد نه‌بوومه‌ته‌وه‌ له‌ ئاگاداركردنه‌وه‌ی هه‌ر یه‌كێكتان."
                },
                {
                    "verse": "32",
                    "text": "ئێستاش به‌ خودا و وشه‌ی به‌خششه‌كه‌یتان ده‌سپێرم، كه‌ توانای هه‌یه‌ بنیادتان بنێت و له‌گه‌ڵ هه‌موو پارساكان میراتتان پێ ببه‌خشێت."
                },
                {
                    "verse": "33",
                    "text": "ئاره‌زووی زیو و زێڕ و جلی كه‌سم نه‌كردووه‌."
                },
                {
                    "verse": "34",
                    "text": "خۆتان ده‌زانن پێویستی خۆم و یاوه‌رانم، ئه‌م ده‌ستانه‌ ڕاژه‌یان كردووه‌."
                },
                {
                    "verse": "35",
                    "text": "هه‌موو شتێكم پیشانتان دا كه‌ پێویسته‌ ئاوا ڕه‌نج بده‌ن بۆ یارمه‌تیدانی لاوازان، وشه‌كانی ئیشۆعی په‌روه‌ردگارتان له‌یاد بێت كه‌ فه‌رمووی: به‌خشین له‌ وه‌رگرتن به‌خته‌وه‌ریتره‌”."
                },
                {
                    "verse": "36",
                    "text": "كه‌ ئه‌مانه‌ی وت، له‌گه‌ڵ هه‌موویان چۆكی دادا و نوێژی كرد."
                },
                {
                    "verse": "37",
                    "text": "هه‌موو زۆر گریان، باوه‌شیان به‌ پۆڵۆسه‌وه‌ كردبوو و ماچیان ده‌كرد،"
                },
                {
                    "verse": "38",
                    "text": "به‌و قسه‌ی كردی خه‌مبار بوون كه‌ وتی جارێكی دیكه‌ ڕووی نابیننه‌وه‌. ئینجا تاكو لای كه‌شتییه‌كه‌ ڕه‌وانه‌یان كرد."
                }
            ]
        },
        {
            "chapter": 21,
            "verses": [
                {
                    "verse": "1",
                    "text": "كاتێ لێیان جیابووینه‌وه‌، به‌ ده‌ریادا ڕێک به‌ره‌و كووس ڕۆیشتین. ڕۆژی پاشتر بۆ ڕۆدس له‌وێشه‌وه‌ بۆ پاترا."
                },
                {
                    "verse": "2",
                    "text": "له‌وێ كه‌شتییه‌كمان بینی ده‌چووه‌ پۆنیقێ، سواربووین و ڕۆیشتین."
                },
                {
                    "verse": "3",
                    "text": "ئینجا سه‌ردانی قوبڕسمان كرد و به‌لای چه‌پدا به‌جێمان هێشت، به‌ره‌و سوریا ده‌چووین و گه‌یشتینه‌ سووڕ، چونكه‌ كه‌شتییه‌كه‌ باره‌كه‌ی له‌وێ داده‌گرت."
                },
                {
                    "verse": "4",
                    "text": "له‌وێ قوتابییه‌كانمان بینی و حه‌وت ڕۆژ ماینه‌وه‌، به‌ ڕووح تكایان له‌ پۆڵۆس ده‌كرد سه‌رنه‌كه‌وێته‌ یروشلایم."
                },
                {
                    "verse": "5",
                    "text": "به‌ڵام كاتێ ماوه‌مان ته‌واو بوو، ده‌رچووین و به‌ڕێكه‌وتین، هه‌موویان تاكو ده‌ره‌وه‌ی شار به‌ ژن و منداڵیانه‌وه‌ ڕه‌وانه‌یان كردین. له‌ كه‌ناره‌كه‌ چۆكمان دادا و نوێژمان كرد."
                },
                {
                    "verse": "6",
                    "text": "پاشان ماڵئاواییمان له‌ یه‌كتری كرد و سواری كه‌شتییه‌كه‌ بووین، ئه‌وانیش گه‌ڕانه‌وه‌ ماڵه‌كانیان."
                },
                {
                    "verse": "7",
                    "text": "كه‌ له‌ سووڕه‌وه‌ گه‌شتی نێو ده‌ریاكه‌مان كۆتایی پێ هات، گه‌یشتینه‌ ته‌لمیئوس، سڵاومان له‌ برایان كرد و ڕۆژێک له‌لایان ماینه‌وه‌."
                },
                {
                    "verse": "8",
                    "text": "بۆ به‌یانی هاتینه‌ قه‌یسه‌ڕییه‌ و چووینه‌ ماڵی پیلیپوسی موژده‌ده‌ر، كه‌ یه‌كێكه‌ له‌ حه‌وته‌كه‌، له‌لای ماینه‌وه‌."
                },
                {
                    "verse": "9",
                    "text": "ئه‌م چوار كچی پاكیزه‌ی هه‌بوو پێشبینییان ده‌كرد."
                },
                {
                    "verse": "10",
                    "text": "كه‌ چه‌ندین ڕۆژ ماینه‌وه‌، پێغه‌مبه‌رێک به‌ ناوی ئاگابۆس له‌ ئیهوودوه‌ هات."
                },
                {
                    "verse": "11",
                    "text": "هاته‌ لامان و پشتێنه‌كه‌ی پۆڵۆسی برد، ده‌ست و پێی خۆی به‌سته‌وه‌ و وتی: “ڕووحی پارسا ئه‌مه‌ ده‌فه‌رمووێ: خاوه‌نی ئه‌م پشتێنه‌، جووه‌كان ئاوا له‌ یروشلایم ده‌یبه‌ستنه‌وه‌ و ده‌یده‌نه‌ ده‌ست نه‌ته‌وه‌كان”."
                },
                {
                    "verse": "12",
                    "text": "كاتێ ئه‌مه‌مان بیست، ئێمه‌ و دانیشتووانی ئه‌وێ، لێی پاڕاینه‌وه‌ نه‌چێته‌ یروشلایم."
                },
                {
                    "verse": "13",
                    "text": "پۆڵۆس وه‌ڵامی دایه‌وه‌: “چیتانه‌، ده‌گریێن و دڵم ده‌شكێنن؟ ئاماده‌م نه‌ک ته‌نها به‌ند بكرێم، به‌ڵكو له‌پێناوی ناوی ئیشۆعی په‌روه‌ردگار له‌ یروشلایم بشمرم”."
                },
                {
                    "verse": "14",
                    "text": "كه‌ قه‌ناعه‌تی نه‌هات، بێده‌نگ بووین و وتمان: “با به‌ خواستی په‌روه‌ردگار بێت”."
                },
                {
                    "verse": "15",
                    "text": "دوای ئه‌و ڕۆژانه‌ ئاماده‌كاریمان كرد و سه‌ركه‌وتینه‌ یروشلایم."
                },
                {
                    "verse": "16",
                    "text": "هه‌ندێک قوتابی قه‌یسه‌ڕییه‌ش له‌گه‌ڵمان هاتن و ئێمه‌یان برده‌ لای مه‌ناسۆن، كه‌ قوبڕسییه‌ و قوتابییه‌كی كۆنه‌، تاكو له‌لای بمێنینه‌وه‌."
                },
                {
                    "verse": "17",
                    "text": "كاتێ گه‌یشتینه‌ یروشلایم، برایان به‌ خۆشییه‌وه‌ پێشوازییان لێكردین."
                },
                {
                    "verse": "18",
                    "text": "ڕۆژێک دواتر پۆڵۆس له‌گه‌ڵمان هاته‌ لای یاقوو، هه‌موو پیرانیش ئاماده‌بوون."
                },
                {
                    "verse": "19",
                    "text": "پۆڵۆس سڵاوی لێكردن و یه‌ک به‌ یه‌كی ئه‌وه‌ی پێ ڕاگه‌یاندن كه‌ خودا له‌نێو نه‌ته‌وه‌كاندا به‌هۆی ڕاژه‌كه‌ی كردی."
                },
                {
                    "verse": "20",
                    "text": "كه‌ گوێیان لێبوو، خودایان شكۆدار كرد و پێیان وت: “برا تۆ ده‌بینیت به‌ هه‌زاران هه‌ن له‌نێو جووه‌كاندا باوه‌ڕیان هێناوه‌ و هه‌موو دڵگه‌رمی ته‌وراتن."
                },
                {
                    "verse": "21",
                    "text": "وایان بیستووه‌ كه‌ تۆ هه‌موو ئه‌و جووانه‌ی له‌نێو نه‌ته‌وه‌كاندان فێری هه‌ڵگه‌ڕانه‌وه‌یان ده‌كه‌یت له‌ مووشێ و پێیان ده‌ڵێی كوڕانیان خروسه‌بڕان نه‌كه‌ن و به‌گوێره‌ی نه‌ریت نه‌ژین."
                },
                {
                    "verse": "22",
                    "text": "كه‌واته‌ چی بكرێت؟ هه‌ر ده‌بێ جه‌ماوه‌ر كۆ ببنه‌وه‌، بێگومان ده‌بیستن كه‌ تۆ هاتوویت،"
                },
                {
                    "verse": "23",
                    "text": "جا ئه‌وه‌ بكه‌ كه‌ پێت ده‌ڵێین: چوار پیاومان له‌لایه‌ نه‌زریان له‌سه‌ره‌."
                },
                {
                    "verse": "24",
                    "text": "بیانبه‌ و له‌گه‌ڵیان خۆت بێگه‌رد بكه‌وه‌ و نرخی سه‌رتاشینه‌كه‌یان بۆ بده‌، ئه‌وسا هه‌مووان ده‌زانن ئه‌وه‌ی ده‌رباره‌ی تۆ پێیان ووتراوه‌ ڕاست نییه‌، تۆش به‌ پاراستنی ته‌ورات ڕه‌فتار ده‌كه‌یت."
                },
                {
                    "verse": "25",
                    "text": "ده‌رباره‌ی نه‌ته‌وه‌كانیش كه‌ باوه‌ڕیان هێناوه‌، په‌یامێكمان ناردووه‌ و فه‌رمانمان كرد خۆیان له‌ قوربانی بت و له‌ خوێن، له‌ خنكاو و له‌ داوێنپیسی بپارێزن”."
                },
                {
                    "verse": "26",
                    "text": "بۆ به‌یانی پۆڵۆس پیاوه‌كانی برد و له‌گه‌ڵیان خۆی بێگه‌رد كرده‌وه‌، چووه‌ نێو په‌رستگا تاكو تێبینی بدات بۆ كۆتایی هاتنی ڕۆژانی بێگه‌ردبوونه‌وه‌، تاكو له‌ جیاتی هه‌ر یه‌كێكیان قوربانییه‌كه‌ی بكات."
                },
                {
                    "verse": "27",
                    "text": "كاتێ خه‌ریک بوو حه‌وت ڕۆژه‌كه‌ ته‌واو بێت، جووه‌كانی ئاسیا له‌نێو په‌رستگا بینییان، هه‌موو كۆمه‌ڵه‌كه‌یان جۆش دا و گرتییان،"
                },
                {
                    "verse": "28",
                    "text": "هاواریان ده‌كرد: “پیاوانی ئیسڕائیل فریابكه‌ون! ئه‌مه‌ ئه‌و پیاوه‌یه‌ كه‌ له‌ هه‌موو شوێنێک دژ به‌ گه‌ل و ته‌ورات و ئه‌م شوێنه‌ هه‌موو خه‌ڵک فێرده‌كات، ته‌نانه‌ت یۆنانیشی هێناوته‌ په‌رستگا و ئه‌م شوێنه‌ پارسا‌یه‌ی گڵاو كرد!”"
                },
                {
                    "verse": "29",
                    "text": "چونكه‌ ترۆپیمۆسی خه‌ڵكی ئه‌پیسۆسییان له‌ شاره‌كه‌دا له‌گه‌ڵی بینیبوو، وایانزانی پۆڵۆس له‌گه‌ڵ خۆی هێناویه‌تییه‌ په‌رستگا."
                },
                {
                    "verse": "30",
                    "text": "ئینجا هه‌موو شاره‌كه‌ وروژا، خه‌ڵكه‌كه‌ به‌یه‌كه‌وه‌ ڕژان و پۆڵۆسیان گرت، ڕایانكێشایه‌ ده‌ره‌وه‌ی په‌رستگا و یه‌كسه‌ر ده‌رگاكان داخران."
                },
                {
                    "verse": "31",
                    "text": "كاتێ هه‌وڵی كوشتنیان ده‌دا، هه‌واڵ به‌ فه‌رمانده‌ی هێز درا كه‌ هه‌موو یروشلایم شڵه‌ژاوه‌."
                },
                {
                    "verse": "32",
                    "text": "یه‌كسه‌ر سه‌رباز و سه‌رپه‌لی برد و ڕایكرده‌ لایان. كه‌ فه‌رمانده‌ و سه‌ربازه‌كانیان بینی له‌ لێدانی پۆڵۆس وه‌ستان."
                },
                {
                    "verse": "33",
                    "text": "ئیتر فه‌رمانده‌كه‌ نزیكبووه‌وه‌ و گرتی، فه‌رمانی دا به‌ دوو زنجیر بیبه‌ستنه‌وه‌، ئینجا پرسی كرد ئاخۆ كێیه‌؟ و چی كردووه‌؟"
                },
                {
                    "verse": "34",
                    "text": "به‌ڵام له‌نێو كۆمه‌ڵه‌كه‌ هه‌ندێک هاواری شتێكیان ده‌كرد و هه‌ندێک شتێكی دیكه‌. جا به‌هۆی ئاژاوه‌ نه‌یتوانی ڕاستییه‌كه‌ بزانێت، فه‌رمانی دا ببردرێته‌ سه‌ربازگه‌."
                },
                {
                    "verse": "35",
                    "text": "كاتێ له‌سه‌ر قاڵدرمه‌كان بوو، له‌به‌ر تووندوتیژی كۆمه‌ڵه‌كه‌ سه‌رباز هه‌ڵیانگرت."
                },
                {
                    "verse": "36",
                    "text": "چونكه‌ جه‌ماوه‌ری گه‌ل دوای كه‌وتبوون و هاواریان ده‌كرد: “له‌ ناوی ببه‌!”."
                },
                {
                    "verse": "37",
                    "text": "خه‌ریک بوو پۆڵۆس بچێته‌ سه‌ربازگاكه‌، به‌ فه‌رمانده‌كه‌ی وت: “ده‌توانم شتێكت پێ بڵێم؟” وتی: “یۆنانی ده‌زانیت؟"
                },
                {
                    "verse": "38",
                    "text": "تۆ پیاوه‌ میسڕییه‌كه‌ نیت ماوه‌یه‌ک له‌مه‌وبه‌ر ئاژاوه‌یه‌كت نایه‌وه‌ و به‌ چوار هه‌زار بكوژه‌وه‌ به‌ره‌و بیابان ده‌رچوو؟”"
                },
                {
                    "verse": "39",
                    "text": "پۆڵۆس وتی: “من پیاوێكی جووی ته‌رسوسی قیلیقیام. داوات لێ ده‌كه‌م ڕێگام بده‌ی قسه‌ بۆ گه‌له‌كه‌ بكه‌م”."
                },
                {
                    "verse": "40",
                    "text": "كه‌ ڕێگای دا، پۆڵۆس له‌سه‌ر قاڵدرمه‌كان ڕاوه‌ستا، به‌ ده‌ست ئاماژه‌ی بۆ خه‌ڵكه‌كه‌ كرد. كاتێ بێده‌نگ بوون، به‌ زمانی عیبری قسه‌ی بۆ كردن و وتی:"
                }
            ]
        },
        {
            "chapter": 22,
            "verses": [
                {
                    "verse": "1",
                    "text": "“برایان و باوكان، ئێستا گوێ له‌و به‌رگرییه‌ بگرن كه‌ له‌ خۆمی ده‌كه‌م”."
                },
                {
                    "verse": "2",
                    "text": "كاتێ گوێیان لێبوو به‌ زمانی عیبری قسه‌یان بۆ ده‌كات زیاتر بێده‌نگ بوون. ئه‌ویش وتی:"
                },
                {
                    "verse": "3",
                    "text": "“من جووم، له‌ ته‌رسوسی قیلیقیا له‌دایكبووم، به‌ڵام له‌م شاره‌دا گه‌وره‌ بووم، له‌به‌رده‌ستی گه‌ملیئێل به‌ توندی به‌گوێره‌ی ته‌وراتی باوكانمان فێركراوم. زۆر دڵگه‌رم بووم بۆ خودا، وه‌ک هه‌مووتان ئه‌مڕۆ."
                },
                {
                    "verse": "4",
                    "text": "تاكو مردن ئه‌م ڕێگایه‌م چه‌وسانده‌وه‌، ژن و پیاوم ده‌گرت و ڕاده‌ستی زیندانم ده‌كردن،"
                },
                {
                    "verse": "5",
                    "text": "وه‌كو كاهینی باڵا و هه‌موو پیران گه‌واهیم بۆ ده‌ده‌ن. په‌یامم بۆ برایانی دره‌مسوق له‌وان وه‌رگرت، چووم تاكو ئه‌وانه‌ی ئه‌وێش به‌ به‌ندكراوی بهێنمه‌ یروشلایم تاكو سزا بدرێن."
                },
                {
                    "verse": "6",
                    "text": "ئه‌وه‌بوو كاتێ ده‌ڕۆیشتم و له‌ نیوه‌ڕۆدا له‌ دره‌مسوق نزیک ده‌بوومه‌وه‌، له‌ناكاو له‌ ئاسمانه‌وه‌ ڕووناكییه‌كی مه‌زن له‌ ده‌وروبه‌رم دره‌وشایه‌وه‌."
                },
                {
                    "verse": "7",
                    "text": "كه‌وتمه‌ سه‌ر زه‌وی و گوێم له‌ ده‌نگێک بوو پێی فه‌رمووم: شاوول! شاوول! بۆچی ده‌مچه‌وسێنیته‌وه‌؟"
                },
                {
                    "verse": "8",
                    "text": "وه‌ڵامم دایه‌وه‌: گه‌وره‌م، تۆ كێی؟ پێی فه‌رمووم: من ئیشۆعی ناسڕه‌تیم، ئه‌وه‌ی تۆ ده‌یچه‌وسێنیته‌وه‌."
                },
                {
                    "verse": "9",
                    "text": "هاوڵانم ڕووناكییه‌كه‌یان بینی و ترسیان لێ نیشت، به‌ڵام له‌و ده‌نگه‌ تێنه‌گه‌یشتن كه‌ قسه‌ی له‌گه‌ڵم ده‌كرد."
                },
                {
                    "verse": "10",
                    "text": "وتم: ئه‌ی په‌روه‌ردگار، چی بكه‌م؟ په‌روه‌ردگار پێی فه‌رمووم: هه‌سته‌ بڕۆ دره‌مسوق، له‌وێ هه‌موو ئه‌وه‌ی بۆت دانراوه‌ بیكه‌یت، پێت ده‌ووترێ."
                },
                {
                    "verse": "11",
                    "text": "جا له‌به‌ر هێزی ڕووناكییه‌كه‌ نه‌مده‌بینی، ئه‌وانه‌ی له‌گه‌ڵم بوون ده‌ستیان گرتم و هێنامیانه‌ دره‌مسوق."
                },
                {
                    "verse": "12",
                    "text": "پیاوێک به‌ ناوی خنه‌نیا، به‌گوێره‌ی ته‌ورات له‌خواترس بوو، هه‌موو جووی ئه‌وێ گه‌واهییان بۆ ده‌دا."
                },
                {
                    "verse": "13",
                    "text": "هاته‌ لام، وه‌ستا و پێی وتم: شاوولی برام، ببینه‌! یه‌كسه‌ر ئه‌وم بینی."
                },
                {
                    "verse": "14",
                    "text": "ئینجا وتی: خودای باوكانمان هه‌ڵیبژاردووی تاكو خواستی بزانیت، هه‌روه‌ها بێتاوانه‌كه‌ ببینیت و گوێت له‌ وشه‌ی زاری ئه‌و بێت."
                },
                {
                    "verse": "15",
                    "text": "چونكه‌ تۆ بۆ هه‌موو خه‌ڵک ده‌بیته‌ گه‌واهیده‌ری ئه‌و، به‌وه‌ی بینیت و بیستت."
                },
                {
                    "verse": "16",
                    "text": "ئێستا بۆ خۆت دواده‌خه‌یت؟ هه‌سته‌ عه‌ماد بكه‌ و به‌ ناوی په‌روه‌ردگاره‌وه‌ بانگه‌واز بكه‌ و گوناهه‌كانت بشۆره‌وه‌."
                },
                {
                    "verse": "17",
                    "text": "ئه‌وه‌بوو كه‌ بۆ یروشلایم گه‌ڕابوومه‌وه‌ و له‌ په‌رستگا نوێژم ده‌كرد، له‌هۆشی خۆم چووم،"
                },
                {
                    "verse": "18",
                    "text": "په‌روه‌ردگارم بینی و پێی فه‌رمووم: خێراكه‌! به‌ په‌له‌ له‌ یروشلایم بڕۆ ده‌ره‌وه‌، چونكه‌ گه‌واهییه‌كه‌ت كه‌ سه‌باره‌ت به‌ منه‌ وه‌ریناگرن."
                },
                {
                    "verse": "19",
                    "text": "منیش وتم: په‌روه‌ردگار، خۆیان ده‌زانن له‌ هه‌موو كه‌نیشته‌كان ئه‌وانه‌ی باوه‌ڕیان به‌ تۆ هه‌بوو، ده‌مگرتن و لێم ده‌دان."
                },
                {
                    "verse": "20",
                    "text": "كاتێ خوێنی ئستیفانۆسی گه‌واهیده‌ری تۆ ڕژا، من ڕاوه‌ستابووم، ڕازی بووم و پارێزگاریم له‌ جلوبه‌رگی بكوژانی ده‌كرد."
                },
                {
                    "verse": "21",
                    "text": "پێی فه‌رمووم: بڕۆ! بۆ دوور ده‌تنێرم، بۆ نه‌ته‌وه‌كان”."
                },
                {
                    "verse": "22",
                    "text": "تاكو ئه‌م وشه‌یه‌ گوێیان لێی ده‌گرت، ئینجا ده‌نگیان به‌رز كرده‌وه‌ و وتیان: “له‌سه‌ر ڕووی زه‌وی مه‌یهێڵه‌! چونكه‌ ئه‌مه‌ شایانی ژیان نییه‌!”"
                },
                {
                    "verse": "23",
                    "text": "ئینجا هاواریان كرد و جله‌كانی خۆیان فڕێده‌دا و خۆڵیان به‌ هه‌وادا ده‌كرد."
                },
                {
                    "verse": "24",
                    "text": "فه‌رمانده‌كه‌ فه‌رمانی دا بۆ سه‌ربازگه‌ ببردرێت و له‌ ژێر قامچی لێی بكۆڵنه‌وه‌، تاكو بزانێت بۆچی ئاوا هاواریان لێی ده‌كرد."
                },
                {
                    "verse": "25",
                    "text": "كاتێ به‌ستایانه‌وه‌ تاكو به‌ قامچی لێی بده‌ن، پۆڵۆس به‌ سه‌رپه‌له‌كه‌ی وت كه‌ له‌وێ وه‌ستا بوو: “یاساییه‌ بۆتان پێش دادگاییكردنی كه‌سێكی ڕۆمانی به‌ر قامچی بده‌ن؟”"
                },
                {
                    "verse": "26",
                    "text": "كاتێ سه‌رپه‌له‌كه‌ گوێی لێبوو، چووه‌ لای فه‌رمانده‌كه‌، هه‌واڵی پێدا و وتی: “ئه‌وه‌ به‌ته‌مای چیت! ئه‌م پیاوه‌ ڕۆمانییه‌!”"
                },
                {
                    "verse": "27",
                    "text": "فه‌رمانده‌كه‌ش هات و پێی وت: “پێم بڵێ، تۆ ڕۆمانیت؟” وتی: “به‌ڵێ”."
                },
                {
                    "verse": "28",
                    "text": "فه‌رمانده‌كه‌ وه‌ڵامی دایه‌وه‌: “به‌ پاره‌یه‌كی زۆر ئه‌م هاوڵاتیبوونه‌م وه‌رگرت”. پۆڵۆس وتی: “به‌ڵام من به‌ زگماک هاوڵاتیم”."
                },
                {
                    "verse": "29",
                    "text": "ئه‌وانه‌ی به‌ته‌مابوون لێی بكۆڵنه‌وه‌ یه‌كسه‌ر لێی دووركه‌وتنه‌وه‌، فه‌رمانده‌كه‌ش كه‌ زانی ڕۆمانییه‌ و وا كۆتی كردووه‌، ترسا."
                },
                {
                    "verse": "30",
                    "text": "بۆ به‌یانی ویستی به‌ ته‌واوی بزانێت بۆچی جووه‌كان سكاڵای لێده‌كه‌ن، ئازادی كرد و فه‌رمانی دا كاهینانی باڵا و هه‌موو سه‌نهه‌دریم كۆببنه‌وه‌، پۆڵۆسی بانگكرد و له‌به‌رده‌میاندا ڕایگرت."
                }
            ]
        },
        {
            "chapter": 23,
            "verses": [
                {
                    "verse": "1",
                    "text": "پۆڵۆس ڕووانییه‌ سه‌نهه‌دریم و وتی: “برایان، تاكو ئه‌مڕۆ به‌ ته‌واوی ویژدانێكی پاک بۆ خودا ژیاوم”."
                },
                {
                    "verse": "2",
                    "text": "خنه‌نیای كاهینی باڵا فه‌رمانی به‌وانه‌ دا كه‌ له‌لای ڕاوه‌ستابوون تاكو به‌ ده‌میدا بكێشن."
                },
                {
                    "verse": "3",
                    "text": "پۆڵۆس پێی وت: “خودا لێت بدات، ئه‌ی دیواری سپیكراو! چۆن دانیشتووی به‌گوێره‌ی ته‌ورات حوكمم ده‌ده‌یت، كه‌چی پێچه‌وانه‌ی ته‌ورات فه‌رمانی لێدانم ده‌ده‌یت؟”"
                },
                {
                    "verse": "4",
                    "text": "ئه‌وانه‌ی له‌لای ڕاوه‌ستابوون وتیان: “ئایا جنێو به‌ كاهینی باڵای خودا ده‌ده‌یت؟”"
                },
                {
                    "verse": "5",
                    "text": "پۆڵۆس وتی: “برایان نه‌مده‌زانی كاهینی باڵایه‌، چونكه‌ نووسراوه‌: {به‌ خراپه‌ باسی سه‌ركرده‌یه‌كی گه‌له‌كه‌ت مه‌كه‌} ”."
                },
                {
                    "verse": "6",
                    "text": "پۆڵۆس ده‌یزانی به‌شێک زادوقین و به‌شێک په‌ڕیشی، له‌ سه‌نهه‌دریمدا هاواری كرد: “برایان، من په‌ڕیشی كوڕی په‌ڕیشیم. له‌به‌ر هیوام به‌ هه‌ستانه‌وه‌ی مردووان وا حوكم ده‌درێم”."
                },
                {
                    "verse": "7",
                    "text": "كه‌ ئه‌مه‌ی وت، ناكۆكی كه‌وته‌ نێوان په‌ڕیشی و زادوقییه‌كان و كۆمه‌ڵه‌كه‌ش دابه‌ش بوو."
                },
                {
                    "verse": "8",
                    "text": "چونكه‌ زادوقییه‌كان ده‌ڵێن هه‌ستانه‌وه‌ و فریشته‌ و ڕووح نین، به‌ڵام په‌ڕیشییه‌كان دان به‌ هه‌موو ئه‌مانه‌دا ده‌نێن."
                },
                {
                    "verse": "9",
                    "text": "ئینجا هاوار به‌رزبووه‌وه‌، هه‌ندێک ته‌وراتزانه‌كانی كۆمه‌ڵه‌ی په‌ڕیشییه‌كان هه‌ستان و به‌ توندی ده‌مه‌قاڵه‌یان ده‌كرد و ده‌یانووت: “تاوان له‌م پیاوه‌دا نابینین! مه‌گه‌ر ڕووحێک یان فریشته‌ له‌گه‌ڵیدا دووابێت، ئێمه‌ دژ به‌ خودا ناجه‌نگین”."
                },
                {
                    "verse": "10",
                    "text": "كاتێ ناكۆكییه‌كه‌ په‌ره‌ی سه‌ند، فه‌رمانده‌كه‌ ترسا پۆڵۆس پارچه‌ بكه‌ن، جا فه‌رمانی به‌ سه‌ربازه‌كان دا دابه‌زن، له‌نێوانیاندا بیڕفێنن و بیبه‌نه‌وه‌ سه‌ربازگه‌."
                },
                {
                    "verse": "11",
                    "text": "بۆ شه‌وی پاشتر، په‌روه‌ردگار له‌لای ڕاوه‌ستا و فه‌رمووی: “متمانه‌ت هه‌بێت پۆڵۆس! چونكه‌ وه‌ک له‌ یروشلایم گه‌واهیت بۆ دام، ده‌بێ له‌ ڕۆماش ئاوا گه‌واهیی بده‌یت”."
                },
                {
                    "verse": "12",
                    "text": "كاتێ خۆرهه‌ڵات جووه‌كان پیلانیان كێشا، سوێندیان خوارد و وتیان كه‌ نه‌ بخۆن و نه‌ بخۆنه‌وه‌ تاكو پۆڵۆس ده‌كوژن."
                },
                {
                    "verse": "13",
                    "text": "ئه‌وانه‌ی ئه‌م پیلانه‌یان كێشا له‌ چل زیاتر بوون."
                },
                {
                    "verse": "14",
                    "text": "چوونه‌ لای كاهینانی باڵا و پیران، وتیان: “سوێندمان خواردووه‌ تامی هیچ نه‌كه‌ین تاكو پۆڵۆس ده‌كوژین."
                },
                {
                    "verse": "15",
                    "text": "ئێستاش ئێوه‌ و سه‌نهه‌دریم به‌ فه‌رمانده‌كه‌ ڕابگه‌یه‌نن، به‌ڵكو بۆ لاتان بینێرێت، وه‌ک بتانه‌وێت وردتر له‌ بابه‌ته‌كه‌ی بكۆڵنه‌وه‌. ئێمه‌ش، پێش نزیک كه‌وتنه‌وه‌ی، ئاماده‌ین بۆ كوشتنی”."
                },
                {
                    "verse": "16",
                    "text": "به‌ڵام خوشكه‌زاكه‌ی پۆڵۆس به‌ بۆسه‌كه‌ی بیست، هاته‌ سه‌ربازگه‌ و هه‌واڵی دایه‌ پۆڵۆس."
                },
                {
                    "verse": "17",
                    "text": "جا پۆڵۆس سه‌رپه‌لێكی بانگكرد و وتی: “ئه‌م گه‌نجه‌ ببه‌ لای فه‌رمانده‌كه‌، چونكه‌ هه‌واڵێكی پێیه‌ بیداتێ”."
                },
                {
                    "verse": "18",
                    "text": "ئه‌ویش بردییه‌ لای فه‌رمانده‌كه‌. وتی: “پۆڵۆسی به‌ندكراو بانگی كردم و داوای لێكردم ئه‌م گه‌نجه‌ بهێنمه‌ لات، شتێكی هه‌یه‌ پێتی بڵێت”."
                },
                {
                    "verse": "19",
                    "text": "فه‌رمانده‌كه‌ش ده‌ستی گرت و به‌ ته‌نها بردییه‌ ئه‌و لاوه‌، لێی پرسی: “چیت هه‌یه‌ پێمی بڵێی؟”"
                },
                {
                    "verse": "20",
                    "text": "وتی: “جووه‌كان ڕێككه‌وتوون داوات لێ بكه‌ن كه‌ سبه‌ینێ پۆڵۆس بنێریته‌ سه‌نهه‌دریم، وه‌ک بیانه‌وێت وردتر لێی بكۆڵنه‌وه‌."
                },
                {
                    "verse": "21",
                    "text": "بۆیه‌ مه‌چووه‌ سه‌ر ڕای ئه‌وان، چونكه‌ زیاتر له‌ چل پیاویان له‌ بۆسه‌ دان بۆی، سوێندیان خواردووه‌ نه‌خۆن و نه‌خۆنه‌وه‌ تاكو ده‌یكوژن. ئێستا ئاماده‌ن و چاوه‌ڕێی به‌ڵێنی تۆن‌”."
                },
                {
                    "verse": "22",
                    "text": "فه‌رمانده‌كه‌ گه‌نجه‌كه‌ی به‌ڕێكرد و ڕایسپارد: “به‌ كه‌س نه‌ڵێیت كه‌ ئه‌مه‌ت به‌ من وتووه‌”."
                },
                {
                    "verse": "23",
                    "text": "ئینجا دووان له‌ سه‌رپه‌له‌كانی بانگكرد و وتی: “دووسه‌د سه‌رباز له‌گه‌ڵ حه‌فتا سوار و دووسه‌د ڕم هه‌ڵگر ئاماده‌ بكه‌ن، تاكو له‌ كاژێر سێی شه‌و بچنه‌ قه‌یسه‌ڕییه‌."
                },
                {
                    "verse": "24",
                    "text": "هه‌روه‌ها وڵاخ ئاماده‌ بكرێ تاكو پۆڵۆس سواری بێت و به‌ سه‌لامه‌تی بیگه‌یێننه‌ لای پیلیكسی فه‌رمانڕه‌وا”."
                },
                {
                    "verse": "25",
                    "text": "په‌یامێكی نووسی ئه‌مه‌ی تێدابوو:"
                },
                {
                    "verse": "26",
                    "text": "“له‌ قله‌ودییوس لیسیاس بۆ به‌ڕێز فیلیكسی فه‌رمانڕه‌وا، سڵاو."
                },
                {
                    "verse": "27",
                    "text": "ئه‌م پیاوه‌، جوو گرتییان و خه‌ریک بوو بیكوژن، به‌ڵام له‌گه‌ڵ سه‌ربازان چووم و ڕزگارم كرد، چونكه‌ بیستم كه‌ ڕۆمانییه‌."
                },
                {
                    "verse": "28",
                    "text": "ده‌مویست بزانم به‌ چی تاوانباری ده‌كه‌ن، بردمه‌ سه‌نهه‌دریمه‌كه‌یان."
                },
                {
                    "verse": "29",
                    "text": "بینیم له‌به‌ر كاروباری ته‌وراته‌كه‌یان تاوانبار كراوه‌، به‌ڵام تاوانێكی له‌سه‌ر نه‌بوو كه‌ شایانی مه‌رگ یان به‌ندكردن بێت."
                },
                {
                    "verse": "30",
                    "text": "دواتر زانیمه‌وه‌ پیلانێک له‌لایه‌ن جووه‌كانه‌وه‌ له‌م پیاوه‌ ده‌كرێت، یه‌كسه‌ر بۆ لای تۆم نارد، فه‌رمانم به‌ سكاڵاكاران كرد چییان له‌سه‌ری هه‌یه‌ له‌لای تۆ باسی بكه‌ن. هه‌ر سه‌لامه‌ت بیت”."
                },
                {
                    "verse": "31",
                    "text": "جا سه‌ربازان وه‌ک فه‌رمانیان پێ كرابوو، پۆڵۆسیان برد و به‌ شه‌و بۆ ئه‌نتیپاتریسیان هێنا."
                },
                {
                    "verse": "32",
                    "text": "بۆ به‌یانی سواره‌كانیان له‌گه‌ڵ نارد و خۆیان بۆ سه‌ربازگه‌ گه‌ڕانه‌وه‌."
                },
                {
                    "verse": "33",
                    "text": "سواره‌كانیش چوونه‌ قه‌یسه‌ڕییه‌ و په‌یامه‌كه‌یان دایه‌ فه‌رمانڕه‌وا و پۆڵۆسیان برده‌ به‌رده‌می."
                },
                {
                    "verse": "34",
                    "text": "كاتێ فه‌رمانڕه‌وا په‌یامه‌كه‌ی خوێندییه‌وه‌ و پرسی خه‌ڵكی چ ناوچه‌یه‌كه‌. زانی خه‌ڵكی قیلیقیایه‌،"
                },
                {
                    "verse": "35",
                    "text": "وتی: “كه‌ی سكاڵاكاران گه‌یشتن، گوێت لێ ده‌گرم”. ئینجا فه‌رمانی دا له‌ كۆشكی هیڕوودس پاسه‌وانی بكرێت."
                }
            ]
        },
        {
            "chapter": 24,
            "verses": [
                {
                    "verse": "1",
                    "text": "پاش پێنج ڕۆژ خنه‌نیای كاهینی باڵا و هه‌ندێ پیر و پارێزه‌رێک به‌ ناوی ته‌رتولۆس هاتن، له‌لای فه‌رمانڕه‌وا سكاڵایان له‌ پۆڵۆس كرد."
                },
                {
                    "verse": "2",
                    "text": "كاتێ بانگیان كرد، ته‌رتولۆس ده‌ستی به‌ سكاڵاكه‌ كرد و وتی: “فیلیكسی پایه‌ به‌رز، به‌هۆی دووربینیت وا له‌ ئاشتییه‌كی زۆرداین و ئه‌م گه‌له‌ چاكسازیی بۆ ده‌كرێت،"
                },
                {
                    "verse": "3",
                    "text": "له‌ هه‌موو كات و هه‌موو شوێنێک به‌ سوپاسه‌وه‌ به‌مه‌ ده‌زانین."
                },
                {
                    "verse": "4",
                    "text": "به‌ڵام تاكو زیاتر ماندووت نه‌كه‌م، داواكارم به‌ نیانیی خۆت، به‌ كورتی گوێمان لێ بگریت."
                },
                {
                    "verse": "5",
                    "text": "ئێمه‌ بینیمان ئه‌م پیاوه‌ گێره‌شێوێنه‌ و له‌نێو هه‌موو جووی سه‌راپای جیهاندا ئاژاوه‌ ده‌نێته‌وه‌، پێشه‌وای ڕێبازی ناسڕه‌تییه‌كانه‌."
                },
                {
                    "verse": "6",
                    "text": "هه‌وڵی دا په‌رستگا گڵاو بكات و ئێمه‌ش گرتمان. ویستمان به‌گوێره‌ی ته‌وراتی خۆمان حوكمی بده‌ین."
                },
                {
                    "verse": "7",
                    "text": "به‌ڵام لیسیاسی فه‌رمانده‌ هات و به‌ زه‌بری هێز له‌ ده‌ستی سه‌ندین و"
                },
                {
                    "verse": "8",
                    "text": "فه‌رمانی به‌ سكاڵاكارانی كرد بێنه‌ لات. جا ئه‌گه‌ر لێی بكۆڵیته‌وه‌، هه‌ر له‌ خۆی هه‌موو ئه‌و شتانه‌ ده‌زانیت كه‌ سكاڵای له‌و لێ ده‌كه‌ین”."
                },
                {
                    "verse": "9",
                    "text": "جووش لایه‌نگرییان كرد و وتیان: “شته‌كان وایه‌”."
                },
                {
                    "verse": "10",
                    "text": "كه‌ فه‌رمانڕه‌وا ئاماژه‌ی بۆ كرد قسه‌ بكات، پۆڵۆس وه‌ڵامی دایه‌وه‌: “ده‌زانم ساڵانێكی زۆره‌ تۆ دادوه‌ری ئه‌م گه‌له‌یت، بۆیه‌ به‌ خۆشییه‌وه‌ به‌رگری له‌ خۆم ده‌كه‌م."
                },
                {
                    "verse": "11",
                    "text": "ده‌توانیت دڵنیابیت، دوازده‌ ڕۆژ تێپه‌ڕی نه‌كردووه‌، كه‌ بۆ كڕنۆشبردن سه‌ركه‌وتوومه‌ته‌ یروشلایم."
                },
                {
                    "verse": "12",
                    "text": "نه‌ له‌ په‌رستگا منیان بینیوه‌ مشتومڕ له‌گه‌ڵ یه‌كێک بكه‌م و نه‌ گه‌لم وروژاندووه‌، نه‌ له‌ كه‌نیشته‌كان و نه‌ له‌ هیچ شوێنێكی ئه‌م شاره‌."
                },
                {
                    "verse": "13",
                    "text": "ناشتوانن ئه‌و شتانه‌ بسه‌لمێنن كه‌ ئێستا پێی سكاڵام لێ ده‌كه‌ن."
                },
                {
                    "verse": "14",
                    "text": "به‌ڵام ئه‌مه‌ بۆ تۆ ده‌دركێنم: به‌گوێره‌ی ئه‌و ڕێگایه‌ی پێی ده‌ڵێن ڕێباز، ئاوا خودای باوكانم ده‌په‌رستم، باوه‌ڕم هه‌یه‌ به‌ هه‌موو ئه‌وه‌ی به‌گوێره‌ی ته‌وراته‌ و له‌ پێغه‌مبه‌راندا نووسراوه‌."
                },
                {
                    "verse": "15",
                    "text": "هیوام به‌ خودایه‌ له‌وه‌ی خۆیان چاوه‌ڕێی ده‌كه‌ن، كه‌ هه‌ستانه‌وه‌ ده‌بێت، بۆ خوداناسان و خراپه‌كارانیش."
                },
                {
                    "verse": "16",
                    "text": "بۆیه‌ خۆم ڕاده‌هێنم تاكو هه‌میشه‌ ویژدانێكی پاكم به‌رامبه‌ر خودا و خه‌ڵک هه‌بێت."
                },
                {
                    "verse": "17",
                    "text": "دوای ساڵانێكی زۆر گه‌ڕامه‌وه‌ تاكو پیتاک بۆ گه‌له‌كه‌م بهێنم و قوربانی بكه‌م."
                },
                {
                    "verse": "18",
                    "text": "له‌مه‌ منیان بینی له‌ په‌رستگادا خۆم بێگه‌رد كردبووه‌وه‌، به‌ڵام نه‌ له‌نێو كۆمه‌ڵێک و نه‌ له‌نێو ئاژاوه‌."
                },
                {
                    "verse": "19",
                    "text": "به‌ڵام هه‌ندێک جووی ئاسیا، ده‌بووایه‌ بهاتبوونایه‌ لات و سكاڵا بكه‌ن، ئه‌گه‌ر شتێكیان له‌سه‌رم هه‌بووایه‌."
                },
                {
                    "verse": "20",
                    "text": "یان با خۆیان بڵێن چ تاوانێكیان له‌ من دۆزییه‌وه‌، كاتێ له‌به‌رده‌م سه‌نهه‌دریمدا ڕاوه‌ستام،"
                },
                {
                    "verse": "21",
                    "text": "جگه‌ له‌م ڕاگه‌یاندنه‌ كاتێ له‌نێویان ڕاوه‌ستابووم هاوارم كرد: سه‌باره‌ت به‌ هه‌ستانه‌وه‌ی مردووانه‌ ئه‌مڕۆ ئێوه‌ حوكمم ده‌ده‌ن!”."
                },
                {
                    "verse": "22",
                    "text": "پیلیكسیش دوایخستن، كه‌ وردتری ده‌رباره‌ی ڕێگاكه‌ ده‌زانی، وتی: “كه‌ لیسیاسی فه‌رمانده‌ هات، ئه‌وا بڕیار له‌ بابه‌ته‌كانی ئێوه‌ ده‌ده‌م”."
                },
                {
                    "verse": "23",
                    "text": "ئینجا فه‌رمانی به‌ سه‌رپه‌له‌كه‌ دا كه‌ چاودێریی پۆڵۆس بكرێت و هه‌ندێک سه‌ربه‌ستیی هه‌بێت، كه‌سیش ڕێگا له‌ هاوڕێیه‌كانی نه‌گرێت بێن بۆ ڕاژه‌كردنی."
                },
                {
                    "verse": "24",
                    "text": "پاش چه‌ند ڕۆژێک پیلیكس و دروشیلای ژنی هاتن، كه‌ جوو بوو، پۆڵۆسی بانگكرد و له‌باره‌ی باوه‌ڕ به‌ مه‌سیح گوێی لێ گرت."
                },
                {
                    "verse": "25",
                    "text": "ده‌رباه‌ری خوداناسی و خۆڕاگرتن و حوكمدانی داهاتوو ده‌دووا، پیلیكس ترسا و وتی: “ئێستا بڕۆ. كه‌ی كاتم هه‌بوو بانگت ده‌كه‌م”."
                },
                {
                    "verse": "26",
                    "text": "به‌ هیواش بوو كه‌ پۆڵۆس پاره‌ی بداتێ بۆ ئه‌وه‌ی ئازادی بكات، بۆیه‌ به‌رده‌وام بانگی ده‌كرد و قسه‌ی له‌گه‌ڵ ده‌كرد."
                },
                {
                    "verse": "27",
                    "text": "دوو ساڵ تێپه‌ڕی و پوركیۆس پستۆس شوێنی پیلیكسی گرته‌وه‌. به‌ڵام ده‌یویست ڕه‌زامه‌ندی جوو به‌ده‌ستبهێنێت، پیلیكس پۆڵۆسی له‌ زیندان هێشته‌وه‌."
                }
            ]
        },
        {
            "chapter": 25,
            "verses": [
                {
                    "verse": "1",
                    "text": "كاتێ پستۆس گه‌یشته‌ هه‌رێمه‌كه‌، دوای سێ ڕۆژ له‌ قه‌یسه‌ڕییه‌وه‌ سه‌ركه‌وته‌ یروشلایم."
                },
                {
                    "verse": "2",
                    "text": "كاهینانی باڵا و ڕابه‌رانی جوو سكاڵایان دژ به‌ پۆڵۆس كرد و لێی پاڕانه‌وه‌،"
                },
                {
                    "verse": "3",
                    "text": "تكایان لێكرد چاكه‌یه‌كیان له‌گه‌ڵ بكات به‌وه‌ی بینێرێته‌ یروشلایم. چونكه‌ له‌سه‌ر ڕێگا بۆسه‌یان بۆ نابووه‌وه‌ تاكو بیكوژن."
                },
                {
                    "verse": "4",
                    "text": "پستۆس وه‌ڵامی دایه‌وه‌ كه‌ پۆڵۆس له‌ قه‌یسه‌ڕییه‌ پاسه‌وانیی لێ بكرێت، به‌ خۆی به‌ته‌مایه‌ زوو به‌ڕێبكه‌وێت."
                },
                {
                    "verse": "5",
                    "text": "ئینجا وتی: “با گه‌وره‌ پیاوانتان له‌گه‌ڵم بێن، ئه‌گه‌ر پیاوه‌كه‌ خراپه‌یه‌كی هه‌یه‌، با سكاڵای لێ بكه‌ن”."
                },
                {
                    "verse": "6",
                    "text": "دوای هه‌شت تاكو ده‌ ڕۆژ له‌گه‌ڵیان مایه‌وه‌، چووه‌ قه‌یسه‌ڕییه‌. بۆ به‌یانی له‌سه‌ر ته‌ختی دادوه‌ری دانیشت، فه‌رمانی دا پۆڵۆس بهێنن."
                },
                {
                    "verse": "7",
                    "text": "كاتێ ئاماده‌بوو، ئه‌و جووانه‌ی له‌ یروشلایم هاتبوون لێی كۆبوونه‌وه‌، تاوانی زۆر و ترسناكیان خسته‌ پاڵی، به‌ڵام نه‌یانتوانی بیسه‌لمێنن."
                },
                {
                    "verse": "8",
                    "text": "ئه‌وسا پۆڵۆس به‌رگری له‌ خۆی كرد: “نه‌ دژی ته‌وراتی جوو و نه‌ دژی په‌رستگا و نه‌ دژی قه‌یسه‌ڕ گوناهم نه‌كردووه‌”."
                },
                {
                    "verse": "9",
                    "text": "به‌ڵام پستۆس ده‌یویست چاكه‌ له‌گه‌ڵ جووه‌كاندا بكات، له‌ پۆڵۆسی پرسی: “ده‌ته‌وێ سه‌ربكه‌ویته‌ یروشلایم و له‌وێ سه‌باره‌ت به‌م شتانه‌ دادگاییت بكه‌م؟”"
                },
                {
                    "verse": "10",
                    "text": "پۆڵۆس وتی: “له‌به‌رده‌م ته‌ختی دادوه‌ری قه‌یسه‌ڕ وه‌ستاوم، ده‌بێت لێره‌ش دادگایی بكرێم. من سته‌مم له‌ جوو نه‌كردووه‌، خۆشت باش ده‌زانیت."
                },
                {
                    "verse": "11",
                    "text": "چونكه‌ ئه‌گه‌ر تاوانبار بم یان شتێكم كردبێت شایانی سزای مه‌رگ بێت، ئه‌وا له‌ مه‌رگ ڕامنه‌ده‌كرد. به‌ڵام ئه‌گه‌ر ئه‌و شتانه‌ی كه‌ ئه‌مانه‌ سكاڵام لێ ده‌كه‌ن ڕاست نه‌بێت، ئه‌وا كه‌س ناتوانێت بمداته‌ ده‌ستیان. من داواكه‌م ده‌ده‌مه‌ قه‌یسه‌ڕ!”"
                },
                {
                    "verse": "12",
                    "text": "ئینجا پستۆس له‌گه‌ڵ ڕاوێژكاران قسه‌ی كرد و وه‌ڵامی دایه‌وه‌: “داواكه‌ت درایه‌ قه‌یسه‌ڕ، ده‌چیته‌ لای قه‌یسه‌ڕ!”."
                },
                {
                    "verse": "13",
                    "text": "دوای چه‌ند ڕۆژێک شا ئه‌گریپاس و به‌رنیكی هاتنه‌ قه‌یسه‌ڕییه‌ تاكو سڵاو له‌ پستۆس بكه‌ن."
                },
                {
                    "verse": "14",
                    "text": "كاتێ چه‌ند ڕۆژێكیان له‌وێ به‌سه‌ربرد، پستۆس بابه‌تی پۆڵۆسی خسته‌ به‌رده‌م پاشا، وتی: “پیاوێک لێره‌یه‌ پیلیكس به‌ گیراوی به‌جێیهێشت."
                },
                {
                    "verse": "15",
                    "text": "كاتێ چوومه‌ یروشلایم، كاهینانی باڵا و پیرانی جوو داوایان خسته‌ پێشم تاكو تاوانبار بكرێت."
                },
                {
                    "verse": "16",
                    "text": "جا پێم وتن نه‌ریتی ڕۆمانییه‌كان نییه‌ پێش ڕووبه‌ڕووكردنه‌وه‌ی سكاڵا لێكراو و سكاڵاكاران كه‌سێک به‌ده‌سته‌وه‌ بده‌ن، تاكو ده‌رفه‌تی به‌رگری له‌ دژی سكاڵاكه‌ هه‌بێت."
                },
                {
                    "verse": "17",
                    "text": "كاتێ لێره‌ كۆبوونه‌وه‌، خێرا بۆ به‌یانییه‌كه‌ی له‌سه‌ر ته‌ختی دادوه‌ری دانیشتم، فه‌رمانم دا پیاوه‌كه‌ بهێنن."
                },
                {
                    "verse": "18",
                    "text": "كاتێ سكاڵاكاران له‌ده‌وروبه‌ری وه‌ستان، تاوانێكی وایان نه‌هێنا له‌وه‌ی بیرم بۆی ده‌چوو،"
                },
                {
                    "verse": "19",
                    "text": "به‌ڵكو مشتومڕیان له‌سه‌ر هه‌ندێک بابه‌ت هه‌بوو تایبه‌ت به‌ ئایینیان و ده‌رباره‌ی پیاوێكی مردوو به‌ ناوی ئیشۆعه‌ كه‌ پۆڵۆس ده‌ڵێت زیندووه‌."
                },
                {
                    "verse": "20",
                    "text": "كاتێ به‌گومان بووم چۆن لێكۆڵینه‌وه‌ له‌م شتانه‌ بكه‌م، وتم: له‌وانه‌یه‌ حه‌ز بكات بچێته‌ یروشلایم و له‌وێ ده‌رباره‌ی ئه‌م شتانه‌ دادگایی بكرێت."
                },
                {
                    "verse": "21",
                    "text": "به‌ڵام كاتێ پۆڵۆس داواكارییه‌كه‌ی به‌رزكرده‌وه‌ كه‌ بۆ بڕیاری قه‌یسه‌ڕ بهێڵدرێته‌وه‌، فه‌رمانم دا بیهێڵنه‌وه‌ تاكو بۆ قه‌یسه‌ڕی ده‌نێرم”."
                },
                {
                    "verse": "22",
                    "text": "ئه‌گریپاس به‌ پستۆسی وت: “حه‌زم ده‌كرد خۆم گوێم له‌م پیاوه‌ بگرتایه‌”. وتی: “سبه‌ینێ گوێت لێی ده‌بێت”."
                },
                {
                    "verse": "23",
                    "text": "بۆ سبه‌ینێ ئه‌گریپاس و به‌رنیكی به‌ ئاهه‌نگێكی گه‌وره‌وه‌ هاتن، له‌گه‌ڵ فه‌رمانده‌ و پیاوماقوڵانی شار هاتنه‌ هۆڵی گوێگرتن، پستۆس فه‌رمانی دا و پۆڵۆس هێنرا."
                },
                {
                    "verse": "24",
                    "text": "پستۆس وتی: “شا ئه‌گریپاس و هه‌موو ئاماده‌بووانی له‌گه‌ڵمان دان: ئێوه‌ ئه‌م پیاوه‌ی ده‌یبینن، هه‌موو گه‌لی جوو له‌ یروشلایم و لێره‌ لێم پاڕانه‌وه‌، هاواریان ده‌كرد كه‌ نابێت چیتر بژیێت."
                },
                {
                    "verse": "25",
                    "text": "به‌ڵام من بۆم ده‌ركه‌وت هیچی نه‌كردووه‌ شایانی مه‌رگ بێت، به‌ڵام خۆی داواكارییه‌كه‌ی دایه‌ قه‌یسه‌ڕ، بڕیارم دا بینێرم."
                },
                {
                    "verse": "26",
                    "text": "ده‌رباره‌ی ئه‌مه‌ شتێكم نییه‌ به‌ دڵنیایی بۆ گه‌وره‌مان بینووسم، بۆیه‌ هێنامه‌ به‌رده‌متان، به‌ تایبه‌تی به‌رده‌می تۆ، شا ئه‌گریپاس، تاكو كه‌ لێكۆڵینه‌وه‌ كرا، شتێكم هه‌بێت بینووسم."
                },
                {
                    "verse": "27",
                    "text": "چونكه‌ به‌لای منه‌وه‌ شیاو نییه‌ گیراوێک بنێرم بێ دیاریكردنی ئه‌و تاوانه‌ی له‌ ئه‌ستۆیه‌تی”."
                }
            ]
        },
        {
            "chapter": 26,
            "verses": [
                {
                    "verse": "1",
                    "text": "ئه‌گریپاس به‌ پۆڵۆسی وت: “ڕێگات دراوه‌تێ باسی خۆت بكه‌یت”. ئینجا پۆڵۆس ده‌ستی درێژكرد و به‌رگری كرد:"
                },
                {
                    "verse": "2",
                    "text": "“شا ئه‌گریپاس، خۆم به‌ به‌خته‌وه‌ر ده‌زانم كه‌ ئه‌مڕۆ له‌به‌رده‌م تۆ به‌رگری له‌ خۆم بكه‌م، سه‌باره‌ت به‌ هه‌موو ئه‌و شتانه‌ی جوو منیان پێ تۆمه‌تبار كردووه‌،"
                },
                {
                    "verse": "3",
                    "text": "به‌ تایبه‌تی تۆ له‌ هه‌موو نه‌ریت و كێشه‌ی جوو شاره‌زایت، بۆیه‌ لێت ده‌پاڕێمه‌وه‌ به‌ بشوودرێژی گوێم لێ بگریت."
                },
                {
                    "verse": "4",
                    "text": "شێوازی ژیانم له‌ لاویه‌تیم و له‌ سه‌ره‌تاوه‌ له‌نێو نه‌ته‌وه‌كه‌م و له‌ یروشلایم بووه‌، هه‌موو جووه‌كانیش ده‌یزانن."
                },
                {
                    "verse": "5",
                    "text": "له‌سه‌ره‌تاوه‌ منیان ناسیوه‌، ئه‌گه‌ر بیانه‌وێت گه‌واهیی بده‌ن كه‌وا وه‌ک په‌ڕیشی ژیاوم، كه‌ توندترین ڕێبازی ئایینه‌كه‌مانه‌."
                },
                {
                    "verse": "6",
                    "text": "ئێستاش له‌سه‌ر ئه‌و هیوایه‌ ڕاوه‌ستاوم و دادگایی ده‌كرێم كه‌ به‌و به‌ڵێنانه‌یه‌ خودا به‌ باوكانمانی داوه‌،"
                },
                {
                    "verse": "7",
                    "text": "ئه‌وه‌ی دوازده‌ هۆزه‌كه‌مان شه‌و و ڕۆژ به‌ په‌رۆشه‌وه‌ خواپه‌رستی ده‌كه‌ن، به‌ هیوای ده‌ستكه‌وتنی. ئه‌ی پاشا، له‌به‌ر ئه‌م هیوایه‌ جوو دادگاییم ده‌كه‌ن."
                },
                {
                    "verse": "8",
                    "text": "بۆچی ئێوه‌ بڕوا ناكه‌ن كه‌ خودا مردووان هه‌ڵده‌ستێنیته‌وه‌؟"
                },
                {
                    "verse": "9",
                    "text": "من خۆم پێم وابوو كه‌ پێویسته‌ زۆر شت دژی ناوی ئیشۆعی ناسڕه‌تی بكه‌م."
                },
                {
                    "verse": "10",
                    "text": "له‌ یروشلایمیش ئه‌وه‌م كرد، ده‌سه‌ڵاتم له‌ كاهینانی باڵا وه‌رگرت و زۆر له‌ پارساكانم خسته‌ زیندان، بۆ كوشتنیان ده‌نگم ده‌دا."
                },
                {
                    "verse": "11",
                    "text": "له‌ هه‌موو كه‌نیشته‌كاندا زۆر جار سزام ده‌دان تاكو ناچاریان بكه‌م كفر بكه‌ن. ئه‌وه‌نده‌ لێیان به‌ كینه‌ بووم ته‌نانه‌ت له‌ شاره‌كانی ده‌ره‌وه‌ش ده‌مچه‌وساندنه‌وه‌."
                },
                {
                    "verse": "12",
                    "text": "له‌وه‌دا به‌ ده‌سه‌ڵات و ڕاسپارده‌ی كاهینانی باڵا چوومه‌ دره‌مسوق."
                },
                {
                    "verse": "13",
                    "text": "جا ئه‌ی پاشا، له‌ نیوه‌ڕۆدا به‌ ڕێگاوه‌ ڕووناكییه‌كم له‌ ئاسمانه‌وه‌ بینی، دره‌وشاوه‌تر له‌ تیشكدانه‌وه‌ی خۆر، ده‌وروبه‌ری من و هاوڵانمی ڕووناک كرده‌وه‌."
                },
                {
                    "verse": "14",
                    "text": "كاتێ هه‌موومان كه‌وتینه‌ سه‌ر زه‌وی. گوێم له‌ ده‌نگێک بوو به‌ زمانی عیبری پێی فه‌رمووم: شاوول، شاوول، بۆچی ده‌مچه‌وسێنیته‌وه‌؟ بۆت زه‌حمه‌ته‌ لوشكه‌ له‌ نه‌قیزه‌ من بده‌یت."
                },
                {
                    "verse": "15",
                    "text": "منیش وتم: تۆ كێیت گه‌وره‌م؟ فه‌رمووی: من ئیشۆعم، ئه‌وه‌ی تۆ ده‌یچه‌وسێنیته‌وه‌."
                },
                {
                    "verse": "16",
                    "text": "به‌ڵام هه‌سته‌ و له‌سه‌ر پێیه‌كانت ڕاوه‌سته‌. چونكه‌ له‌به‌ر ئه‌مه‌ بۆت ده‌ركه‌وتم، تاكو وه‌ک ڕاژه‌وان و گه‌واهیده‌ر هه‌ڵتبژێرم بۆ ئه‌وه‌ی بینیت و ئه‌وه‌ی تیایدا بۆت ده‌رده‌كه‌وم."
                },
                {
                    "verse": "17",
                    "text": "ڕزگارت ده‌كه‌م له‌و گه‌ل و له‌و نه‌ته‌وانه‌ی تۆیان بۆ ده‌نێرم"
                },
                {
                    "verse": "18",
                    "text": "بۆئه‌وه‌ی چاویان بكه‌یته‌وه‌، تاكو له‌ تاریكی بگه‌ڕێنه‌وه‌ بۆ ڕووناكی، له‌ ده‌سه‌ڵاتی شه‌یتان بۆ خودا، ئه‌وسا به‌ باوه‌ڕیان به‌ من لێخۆشبوونی گوناه‌ وه‌رده‌گرن و له‌گه‌ڵ پارساكان به‌شیان ده‌بێت."
                },
                {
                    "verse": "19",
                    "text": "له‌وساوه‌ سه‌رپێچی بینینی ئاسمانیم نه‌كردووه‌، ئه‌ی شا ئه‌گریپاس،"
                },
                {
                    "verse": "20",
                    "text": "به‌ڵكو یه‌كه‌مجار بۆ دانیشتووانی دره‌مسوق و یروشلایم ڕامگه‌یاند، تاكو هه‌موو ده‌ڤه‌ره‌كانی ئیهوود، ئینجا نه‌ته‌وه‌كانیش تۆبه‌ بكه‌ن و بۆ خودا بگه‌ڕێنه‌وه‌، كردارێک بكه‌ن له‌ تۆبه‌كردن بوه‌شێته‌وه‌."
                },
                {
                    "verse": "21",
                    "text": "له‌به‌ر ئه‌مه‌ جووه‌كان له‌ په‌رستگادا منیان گرت و هه‌وڵیان دا بمكوژن."
                },
                {
                    "verse": "22",
                    "text": "به‌ڵام له‌ خوداوه‌ یارمه‌تیم ده‌ستكه‌وت و تاكو ئه‌مڕۆ وه‌ستاوم، گه‌واهیی بۆ گه‌وره‌ و بچووک ده‌ده‌م. ته‌نها ئه‌مه‌ ده‌ڵێم كه‌ پێغه‌مبه‌ران و مووشێ ده‌رباه‌ری ئه‌وه‌ی خه‌ریكه‌ ڕووده‌دات وتوویانه‌،"
                },
                {
                    "verse": "23",
                    "text": "كه‌ مه‌سیحه‌كه‌ ئازار بچێژێت، یه‌كه‌می هه‌ستانه‌وه‌ی مردووان بێت، خه‌ریكه‌ ڕووناكی بۆ گه‌له‌كه‌ و نه‌ته‌وه‌كان ڕابگه‌یه‌نێت”."
                },
                {
                    "verse": "24",
                    "text": "كاتێ پۆڵۆس به‌م قسانه‌ به‌رگریی ده‌كرد، پستۆس به‌ ده‌نگێكی مه‌زن هاواری كرد: “پۆڵۆس تۆ وڕینه‌ ده‌كه‌یت! زۆری په‌رتووكه‌كان واده‌كات وڕینه‌ بكه‌یت!”"
                },
                {
                    "verse": "25",
                    "text": "پۆڵۆس وتی: “پستۆسی پایه‌ به‌رز، وڕینه‌ ناكه‌م، به‌ڵكو قسه‌ی ڕاست و شیاو ده‌كه‌م."
                },
                {
                    "verse": "26",
                    "text": "چونكه‌ ئه‌م پاشایه‌ی ئازادانه‌ قسه‌ی له‌گه‌ڵ ده‌كه‌م، ئه‌م شتانه‌ ده‌زانێت، بڕوا ناكه‌م هیچ له‌مانه‌ له‌لای شاراوه‌ بێت، چونكه‌ له‌ سووچێک نه‌كراوه‌."
                },
                {
                    "verse": "27",
                    "text": "ئه‌گریپاسی پاشا، باوه‌ڕت به‌ پێغه‌مبه‌ران هه‌یه‌؟ من ده‌زانم باوه‌ڕت هه‌یه‌”."
                },
                {
                    "verse": "28",
                    "text": "ئه‌گریپاس به‌ پۆڵۆسی وت: “ده‌ته‌وێت به‌م كاته‌ كه‌مه‌ قه‌ناعه‌تم پێ بهێنی ببمه‌ مه‌سیحی؟”"
                },
                {
                    "verse": "29",
                    "text": "پۆڵۆس وتی: “كاتی كه‌م یان زۆر، له‌ خودا ده‌پاڕامه‌وه‌ نه‌ک ته‌نها تۆ، به‌ڵكو هه‌موو ئه‌وانه‌ی ئه‌مڕۆ گوێم لێ ده‌گرن وه‌ک منتان لێ بێت، به‌ڵام بێ ئه‌م زنجیرانه‌”."
                },
                {
                    "verse": "30",
                    "text": "كاتی ئه‌مه‌ی وت، پاشا و فه‌رمانڕه‌وا و به‌رنیكی و ئاماده‌بووان هه‌ستان،"
                },
                {
                    "verse": "31",
                    "text": "ڕۆیشتن و به‌ یه‌كتریان وت: “ئه‌م كابرایه‌ شتێكی نه‌كردووه‌ شایانی مه‌رگ یان كۆتكردن بێت”."
                },
                {
                    "verse": "32",
                    "text": "ئه‌گریپاس به‌ پستۆسی وت: “ئه‌گه‌ر ئه‌م كابرایه‌ داواكارییه‌كه‌ی نه‌دابووایه‌ قه‌یسه‌ڕ، ده‌كرا ئازاد بكرایه‌”."
                }
            ]
        },
        {
            "chapter": 27,
            "verses": [
                {
                    "verse": "1",
                    "text": "كاتێک بڕیار درا به‌ ده‌ریادا بۆ ئیتالیا بڕۆین، پۆڵۆس و هه‌ندێک به‌ندكراوی دیكه‌ درانه‌ ده‌ست سه‌رپه‌لێک له‌ سوپای قه‌یسه‌ڕ ناوی یولیۆس بوو."
                },
                {
                    "verse": "2",
                    "text": "سواری كه‌شتییه‌كی ئه‌دره‌منتۆسی بووین، كه‌ به‌ته‌مابوو به‌ چه‌ند شوێنێكی ئاسیادا بڕوات، جا به‌ڕێكه‌وتین. ئه‌ریسته‌رخۆسی ماقیدۆنیمان له‌گه‌ڵ‌بوو، خه‌ڵكی تسلۆنیقێ."
                },
                {
                    "verse": "3",
                    "text": "بۆ به‌یانی گه‌یشتینه‌ سه‌یده‌ن. یولیۆس له‌گه‌ڵ پۆڵۆس باش بوو، ڕێگای دا بچێته‌ لای براده‌رانی تاكو پێویستییه‌كانی دابین بكه‌ن."
                },
                {
                    "verse": "4",
                    "text": "ئینجا له‌وێوه‌ به‌ڕێكه‌وتین و به‌ په‌نای قوبڕسدا ڕۆیشتین، چونكه‌ با پێچه‌وانه‌ بوو."
                },
                {
                    "verse": "5",
                    "text": "كه‌ ئه‌و ده‌ریایه‌مان بڕی، ئه‌وه‌ی له‌ ته‌نیشت قیلیقیا و په‌مپۆلیایه‌، له‌ میرای لوقیا دابه‌زین."
                },
                {
                    "verse": "6",
                    "text": "له‌وێ سه‌رپه‌له‌كه‌ كه‌شتییه‌كی بینی كه‌ ئه‌سكه‌نده‌ری بوو ده‌چووه‌ ئیتالیا، سواری كردین."
                },
                {
                    "verse": "7",
                    "text": "كه‌شتییه‌كه‌ ڕۆژانێكی زۆر به‌ هێواشی ده‌ڕۆیشت و به‌ زه‌حمه‌ت له‌ قنیدۆس نزیک كه‌وتینه‌وه‌، باكه‌ نه‌یهێشت زیاتر بڕۆین، به‌ په‌نای قرێتێدا و له‌ به‌رامبه‌ر سه‌له‌مۆنا ڕۆیشتین."
                },
                {
                    "verse": "8",
                    "text": "به‌ ڕه‌نجكێشان تێپه‌ڕمان كرد و گه‌یشتینه‌ شوێنێک پێی ده‌ووترێ به‌نده‌ره‌ باشه‌كان، كه‌ شاری له‌سائیه‌ نزیكییه‌تی."
                },
                {
                    "verse": "9",
                    "text": "كاتێ ماوه‌یه‌كی درێژ به‌سه‌ر چوو و گه‌شتكردنی ده‌ریا ترسناک بوو، چونكه‌ ڕۆژووگرتنیش به‌سه‌رچوو بوو. پۆڵۆس ئاگاداری كردنه‌وه‌ و"
                },
                {
                    "verse": "10",
                    "text": "وتی: “كوڕینه‌، من ده‌بینم گه‌شته‌كه‌ به‌ تێكشكان و زیانێكی گه‌وره‌وه‌ ده‌بێت، نه‌ک ته‌نها بۆ كه‌شتی و باره‌كه‌ی، به‌ڵكو بۆ ژیانیشمان”."
                },
                {
                    "verse": "11",
                    "text": "به‌ڵام سه‌رپه‌له‌كه‌ لایه‌نگری كه‌شتیوان و خاوه‌نه‌كه‌ی ده‌كرد، زیاتر له‌ قسه‌ی پۆڵۆس."
                },
                {
                    "verse": "12",
                    "text": "چونكه‌ به‌نده‌ره‌كه‌ بۆ به‌سه‌ربردنی زستان باش نه‌بوو، زۆربه‌یان بڕیاریان دا ئه‌وێش به‌جێبهێڵن، به‌ هیوای ئه‌وه‌ی بگه‌نه‌ فینكس تاكو زستانی تێدا به‌سه‌رببه‌ن، كه‌ به‌نده‌رێكی قرێتێ بوو ڕووه‌و باشووری خۆرهه‌ڵات و باكووری خۆرئاوا."
                },
                {
                    "verse": "13",
                    "text": "كه‌ شنه‌بای باشوور هه‌ڵیكرد، وایانزانی به‌ مرازیان گه‌یشتن، له‌نگه‌ریان به‌رزكرده‌وه‌ و به‌ نزیک كه‌ناری قرێتێدا تێده‌په‌ڕین."
                },
                {
                    "verse": "14",
                    "text": "به‌ڵام دوای كه‌مێک گه‌رده‌لوولێک هه‌ڵیكرد، پێی ده‌ووترا ئهورۆكلیدۆن."
                },
                {
                    "verse": "15",
                    "text": "كه‌ كه‌شتییه‌كه‌ی گرته‌وه‌ و نه‌یتوانی ڕووبه‌ڕووی بێته‌وه‌، خۆمان به‌ده‌سته‌وه‌ دا و هاژووراین."
                },
                {
                    "verse": "16",
                    "text": "به‌ره‌و په‌نای دوورگه‌یه‌ک چووین ناوی كله‌ودی بوو، به‌ زه‌حمه‌ت توانیمان كه‌شتیی ڕزگاربوون بخه‌ینه‌ ژێر ڕكێفمانه‌وه‌."
                },
                {
                    "verse": "17",
                    "text": "كاتێ به‌رزیان كرده‌وه‌، گوریسیان بۆ به‌ستنه‌وه‌ی كه‌شتییه‌كه‌ به‌كارهێنا. ده‌ترسان بكه‌ونه‌ نێو ته‌نكاوی سیرتیس، ئیتر چارۆگه‌كانیان دابه‌زاند و ئاوا هاژووراین."
                },
                {
                    "verse": "18",
                    "text": "بۆ سبه‌ینێ ڕه‌شه‌باكه‌ توند بوو، ده‌ستیان به‌ سووككردنی باره‌كه‌ كرد."
                },
                {
                    "verse": "19",
                    "text": "له‌ ڕۆژی سێیه‌مدا به‌ ده‌ستی خۆمان كه‌لوپه‌لی كه‌شتییه‌كه‌مان فڕێدا."
                },
                {
                    "verse": "20",
                    "text": "ڕۆژانێكی زۆر نه‌ خۆرمان بینی و نه‌ ئه‌ستێره‌، ڕه‌شه‌باكه‌ به‌هێزتر ده‌بوو، له‌ كۆتاییدا هه‌موو هیوایه‌كی ڕزگاربوونمان بڕا."
                },
                {
                    "verse": "21",
                    "text": "كاتێ ماوه‌یه‌كی زۆر بوو نانیان نه‌خواردبوو، پۆڵۆس له‌ناوه‌ڕاستیان ڕاوه‌ستا و وتی: “كوڕینه‌، ده‌بووایه‌ گوێتان له‌ من بگرتایه‌ و قرێتێتان به‌جێ نه‌هێشتایه‌، ئه‌وسا له‌م تێكشكان و زیانه‌ دوور ده‌بوون."
                },
                {
                    "verse": "22",
                    "text": "ئێستاش ئاگادارتان ده‌كه‌مه‌وه‌ كه‌ دڵخۆش بن، چونكه‌ كه‌ستان ژیانی له‌ده‌ست نادات، كه‌شتییه‌كه‌ نه‌بێت."
                },
                {
                    "verse": "23",
                    "text": "چونكه‌ ئه‌مشه‌و فریشته‌ی ئه‌و خوداوه‌نده‌ی كه‌ من هی ئه‌وم و ده‌یپه‌رستم هاته‌ لام،"
                },
                {
                    "verse": "24",
                    "text": "فه‌رمووی: پۆڵۆس مه‌ترسه‌! ده‌بێت تۆ له‌به‌رده‌م قه‌یسه‌ڕ ڕاوه‌ستیت و ئه‌وه‌تا خودا ژیانی هه‌موو ئه‌وانه‌ت ده‌داتێ كه‌ له‌گه‌ڵت گه‌شت ده‌كه‌ن."
                },
                {
                    "verse": "25",
                    "text": "كه‌واته‌ كوڕینه‌، دڵخۆش بن. چونكه‌ باوه‌ڕم به‌ خودا هه‌یه‌ كه‌ ئاوا ده‌بێت، وه‌ک ئه‌وه‌ی پێم وتراوه‌."
                },
                {
                    "verse": "26",
                    "text": "به‌ڵام ده‌بێت بكه‌وینه‌ سه‌ر دوورگه‌یه‌ک”."
                },
                {
                    "verse": "27",
                    "text": "له‌ شه‌وی چوارده‌یه‌میندا كه‌ هێشتا له‌ ده‌ریای هدرییوس وێڵ بووین و ده‌هاژووراین، له‌ نیوه‌ شه‌ودا كه‌شتیوانان وایانزانی له‌ وشكایی نزیک ده‌بنه‌وه‌."
                },
                {
                    "verse": "28",
                    "text": "كه‌ پێوایان بینییان بیست باڵایه‌. كه‌مێک ڕۆیشتن و پێوایانه‌وه‌ بینییان پازده‌ باڵایه‌."
                },
                {
                    "verse": "29",
                    "text": "ده‌ترسان نه‌وه‌ک بكه‌ونه‌ سه‌ر به‌رد، له‌ پشته‌وه‌ چوار له‌نگه‌ریان شۆڕكرده‌وه‌ و ده‌پاڕانه‌وه‌ تاكو ڕۆژ هه‌ڵبێت."
                },
                {
                    "verse": "30",
                    "text": "كه‌شتیوانان هه‌وڵیان دا له‌ كه‌شتییه‌كه‌ هه‌ڵبێن، كه‌شتیی ڕزگاربوونیان بۆ ده‌ریا شۆڕكرده‌وه‌ به‌ بیانووی ئه‌وه‌ی ده‌یانه‌وێ چه‌ند له‌نگه‌رێک بهاوێنه‌ پێشه‌وه‌."
                },
                {
                    "verse": "31",
                    "text": "پۆڵۆس به‌ سه‌رپه‌ل و سه‌ربازه‌كانی وت: “ئه‌گه‌ر ئه‌مانه‌ له‌ كه‌شتییه‌كه‌دا نه‌مێننه‌وه‌، ئه‌وا ئێوه‌ ڕزگارتان نابێت”."
                },
                {
                    "verse": "32",
                    "text": "ئه‌وسا سه‌ربازه‌كان گوریسی كه‌شتیه‌كه‌یان بڕی و هێشتیان بكه‌وێت."
                },
                {
                    "verse": "33",
                    "text": "كاتێ خه‌ریک بوو ڕۆژ هه‌ڵده‌هات، پۆڵۆس تكای له‌ هه‌مووان كرد نان بخۆن، وتی: “ئه‌مه‌ ڕۆژی چوارده‌یه‌مینه‌ و ئێوه‌ چاوه‌ڕوان و به‌رده‌وامن بێ ئه‌وه‌ی هیچ بخۆن و هیچ وه‌ربگرن."
                },
                {
                    "verse": "34",
                    "text": "بۆیه‌ تكاتان لێ ده‌كه‌م نان بخۆن، چونكه‌ ئه‌مه‌ بۆ ڕزگاربوونتانه‌. كه‌ستان تاڵێكی سه‌ری ناكه‌وێت”."
                },
                {
                    "verse": "35",
                    "text": "كه‌ ئه‌مه‌ی وت، نانێكی هه‌ڵگرت و له‌به‌رده‌م هه‌مووان سوپاسی خودای كرد، ئینجا له‌تیكرد و ده‌ستی به‌ خواردن كرد."
                },
                {
                    "verse": "36",
                    "text": "ئیتر هه‌موو دڵیان خۆش بوو و ئه‌وانیش نانیان برد."
                },
                {
                    "verse": "37",
                    "text": "ئه‌وانه‌ی نێو كه‌شتییه‌كه‌ هه‌موومان دوو سه‌د و حه‌فتا و شه‌ش كه‌س بووین."
                },
                {
                    "verse": "38",
                    "text": "كه‌ تێر نانیان خوارد، به‌ فڕێدانی گه‌نمه‌كان بۆ نێو ده‌ریا كه‌شتییه‌كه‌یان سووككرد."
                },
                {
                    "verse": "39",
                    "text": "كاتێ ڕۆژ‌بووه‌وه‌، وشكاییه‌كه‌یان نه‌ده‌ناسی، به‌ڵام كه‌نداوێكیان بینی كه‌ناری هه‌بوو، ده‌یانویست ئه‌گه‌ر بتوانن كه‌شتییه‌كه‌ به‌ره‌و ئه‌وێ ببه‌ن."
                },
                {
                    "verse": "40",
                    "text": "ئینجا له‌نگه‌ره‌كانیان پساند و له‌ ده‌ریادا به‌جێیان هێشتن، له‌ هه‌مان كات گوریسی سه‌وڵه‌كانی ئاراسته‌كردنیان شل كرد و چارۆگه‌یان بۆ با هه‌ڵكردووه‌كه‌ هه‌ڵدا، به‌ره‌و كه‌ناره‌كه‌ ڕۆیشتن."
                },
                {
                    "verse": "41",
                    "text": "به‌ڵام كه‌وته‌ ته‌نكاو و كه‌شتییه‌كه‌یان به‌ره‌و وشكایی برد، كه‌ پێشه‌كه‌ی گیربوو و نه‌جووڵا، له‌به‌ر توندی شه‌پۆڵ پشته‌وه‌ی تێكده‌شكا."
                },
                {
                    "verse": "42",
                    "text": "پلانی سه‌ربازه‌كان ئه‌وه‌بوو كه‌ به‌ندكراوان بكوژن نه‌وه‌ک كه‌سیان مه‌له‌ بكات و هه‌ڵبێت."
                },
                {
                    "verse": "43",
                    "text": "به‌ڵام سه‌رپه‌له‌كه‌ ده‌یویست پۆڵۆس ڕزگار بكات، پلانه‌كه‌ی ڕاگرتن، فه‌رمانی دا ئه‌وانه‌ی ده‌توانن مه‌له‌ بكه‌ن با یه‌كه‌مجار ئه‌وان خۆیان فڕێده‌ن و بگه‌نه‌ وشكایی."
                },
                {
                    "verse": "44",
                    "text": "ئه‌وانی دیكه‌ش هه‌ندێكیان به‌ ته‌خته‌ و هه‌ندێكیان به‌ پارچه‌كانی كه‌شتییه‌كه‌. ئیتر هه‌موو به‌ سه‌لامه‌تی گه‌یشتنه‌ وشكایی."
                }
            ]
        },
        {
            "chapter": 28,
            "verses": [
                {
                    "verse": "1",
                    "text": "كه‌ ڕزگاریان بوو زانییان كه‌ ئه‌و دوورگه‌یه‌ پێی ده‌ووترێ میلیتایه‌."
                },
                {
                    "verse": "2",
                    "text": "دانیشتووانه‌كه‌ی كه‌ به‌ربه‌ری بوون چاكه‌یه‌كی له‌ ڕادده‌به‌ده‌ریان له‌گه‌ڵ كردین، چونكه‌ ئاگریان بۆ كردینه‌وه‌ و پێشوازییان له‌ هه‌موومان كرد، له‌به‌ر ئه‌و باران و سه‌رمایه‌ی لێیدابووین."
                },
                {
                    "verse": "3",
                    "text": "پۆڵۆس چیلكه‌ی زۆری كۆكرده‌وه‌ و خستییه‌ ئاگره‌كه‌، مارێک له‌به‌ر گه‌رماییه‌كه‌ ده‌رپه‌ڕی و خۆی به‌ ده‌ستیه‌وه‌ هه‌ڵواسی."
                },
                {
                    "verse": "4",
                    "text": "كاتێ به‌ربه‌ریه‌كان ماره‌كه‌یان بینی خۆی به‌ ده‌ستیه‌وه‌ هه‌ڵواسی بوو، به‌ یه‌كتریان وت: “دیاره‌ ئه‌م كابرایه‌ بكوژه‌، هه‌رچه‌نده‌ له‌ ده‌ریا ڕزگاری بوو، دادپه‌روه‌ری نه‌یهێشت بژیێت”."
                },
                {
                    "verse": "5",
                    "text": "ماره‌كه‌ی ڕاوه‌شانده‌ نێو ئاگره‌كه‌ و تووشی هیچ زیانێک نه‌بوو."
                },
                {
                    "verse": "6",
                    "text": "ئه‌وانیش چاوه‌ڕێیان ده‌كرد بئاوسێت یان له‌ناكاو به‌ مردوویی بكه‌وێت. به‌ڵام زۆر چاوه‌ڕێیان كرد و بینییان هیچ زیانێكی لێ نه‌كه‌وت، ئه‌وسا بیروڕایان گۆڕی و وتیان: “ئه‌مه‌ خوداوه‌ندێكه‌!”."
                },
                {
                    "verse": "7",
                    "text": "ده‌وروبه‌ری ئه‌و شوێنه‌ زه‌وی وزاری پیاوگه‌وره‌ی دوورگه‌كه‌ بوو كه‌ ناوی پۆپلیۆسه‌، ئه‌و پێشوازی لێكردین و سێ ڕۆژ به‌ خۆشییه‌وه‌ میوانداری كردین."
                },
                {
                    "verse": "8",
                    "text": "وا ڕێككه‌وت باوكی پۆپلیۆس كه‌وتبوو، تا و سكچوونی لێبوو. پۆڵۆس چووه‌ لای و نوێژی كرد، ده‌ستی له‌سه‌ر دانا و چاكیكرده‌وه‌."
                },
                {
                    "verse": "9",
                    "text": "كاتێ ئه‌مه‌ ڕوویدا، نه‌خۆشه‌كانی دیكه‌ی دوورگه‌كه‌ ده‌هاتن و چاک ده‌بوونه‌وه‌،"
                },
                {
                    "verse": "10",
                    "text": "ئیتر به‌ زۆر شێوه‌ ڕێزیان گرتین، له‌ به‌ڕێكه‌وتن هه‌رچی پێویستی بوو دابینیان كرد."
                },
                {
                    "verse": "11",
                    "text": "دوای سێ مانگ به‌ كه‌شتییه‌كی ئه‌سكه‌نده‌ری به‌ڕێكه‌وتین، كه‌ زستانی له‌ دوورگه‌كه‌ به‌سه‌ربردبوو، نیشانه‌ی دووانه‌ی له‌سه‌ر بوو."
                },
                {
                    "verse": "12",
                    "text": "كاتێ له‌ سه‌ره‌قۆسه‌ دابه‌زین سێ ڕۆژ ماینه‌وه‌."
                },
                {
                    "verse": "13",
                    "text": "ئینجا له‌وێ ڕۆیشتین و گه‌یشتینه‌ ڕیگییۆن. دوای یه‌ک ڕۆژ بای باشوور هه‌ڵیكرد، له‌ ڕۆژی دووه‌مدا هاتینه‌ پوتیئلوس."
                },
                {
                    "verse": "14",
                    "text": "له‌وێ برایانمان بینی، داوایان لێكردین حه‌فت ڕۆژ بمێنینه‌وه‌. ئاوا هاتینه‌ ڕۆما."
                },
                {
                    "verse": "15",
                    "text": "له‌وێوه‌ كه‌ برایان هه‌واڵی ئێمه‌یان بیست، تاكو گۆڕه‌پانی ئاپیۆس سێ خانه‌كه‌ هاتنه‌ پیشوازیمان. كاتێ پۆڵۆس بینییانی سوپاسی خودای كرد و وره‌ی به‌رزبووه‌وه‌."
                },
                {
                    "verse": "16",
                    "text": "كاتێ گه‌یشتینه‌ ڕۆما، سه‌رپه‌له‌كه‌ به‌ندكراوانی سپارده‌ سه‌رۆكی سه‌ربازگه‌كه‌، به‌ڵام ڕێگا به‌ پۆڵۆس درا به‌ ته‌نها له‌گه‌ڵ ئه‌و سه‌ربازه‌ی پاسه‌وانی ده‌كرد نیشته‌جێ بێت."
                },
                {
                    "verse": "17",
                    "text": "دوای سێ ڕۆژ پۆڵۆس پێشه‌وایانی جووی بانگكرد، كاتێ كۆبوونه‌وه‌ پێی وتن: “برایان، هه‌رچه‌نده‌ هیچم له‌ دژی گه‌له‌كه‌مان و نه‌ریتی باوكان نه‌كردووه‌، له‌ یروشلایم گیرام و درامه‌ ده‌ستی ڕۆمانییه‌كان."
                },
                {
                    "verse": "18",
                    "text": "لێكۆڵینه‌وه‌یان له‌گه‌ڵم كرد ویستیان ئازادم بكه‌ن، چونكه‌ هۆیه‌كیان بۆ كوشتنم نه‌دۆزییه‌وه‌."
                },
                {
                    "verse": "19",
                    "text": "به‌ڵام كاتێ جوو ناڕازی بوون، منیش ناچار بووم داواكارییه‌كه‌م بده‌مه‌ قه‌یسه‌ڕ نه‌ک وه‌ک شتێكم هه‌بێت سكاڵا له‌ نه‌ته‌وه‌كه‌م بكه‌م."
                },
                {
                    "verse": "20",
                    "text": "له‌به‌ر ئه‌وه‌ داوام كرد بتانبینم و قسه‌تان له‌گه‌ڵ بكه‌م، چونكه‌ له‌ پێناوی هیوای ئیسڕائیل ئه‌م زنجیره‌م پێوه‌یه‌”."
                },
                {
                    "verse": "21",
                    "text": "پێیان وت: “ده‌رباره‌ی تۆ په‌یاممان له‌ ئیهوودوه‌ وه‌رنه‌گرتووه‌، كه‌سیش له‌ برایان نه‌هاتووه‌ تاكو ده‌رباره‌ی تۆ هه‌واڵمان بداتێ یان به‌ خراپه‌ باست بكات."
                },
                {
                    "verse": "22",
                    "text": "به‌ڵام پێمان خۆشه‌ گوێمان لێت بێت تۆ چۆنی ده‌بینیت، چونكه‌ سه‌باره‌ت به‌م ڕێبازه‌ ده‌زانین له‌ هه‌موو شوێنێک به‌ربه‌ره‌كانێی ده‌كرێت”."
                },
                {
                    "verse": "23",
                    "text": "ڕۆژێكیان بۆ دیاریكرد و زۆر كه‌س هاتنه‌ خانه‌كه‌ی. ئه‌ویش له‌ به‌یانییه‌وه‌ تاكو ئێواره‌ بۆیانی ڕوون ده‌كرده‌وه‌ و گه‌واهیی بۆ پاشایه‌تی خودا ده‌دا، هه‌وڵی ده‌دا به‌ ته‌وراتی مووشێ و سیپاره‌ی پێغه‌مبه‌ران ده‌رباره‌ی ئیشۆع قه‌ناعه‌تیان پێ بهێنێت."
                },
                {
                    "verse": "24",
                    "text": "جا هه‌ندێكیان به‌و قسانه‌ی قه‌ناعه‌تیان پێ هات، هه‌ندێكیش باوه‌ڕیان نه‌كرد."
                },
                {
                    "verse": "25",
                    "text": "ئینجا به‌ جیاوازی بیروڕاوه‌ ئه‌وێیان به‌جێهێشت كه‌ پۆڵۆس قسه‌یه‌كی بۆ كردن: “ڕووحی پارسا به‌هۆی ئێشه‌عیا پێغه‌مبه‌ره‌وه‌ ڕاستی به‌ باوباپیرانتان فه‌رمووه‌:"
                },
                {
                    "verse": "26",
                    "text": "{بڕۆ لای ئه‌م گه‌له‌ و پێی بڵێ: بیستن ده‌بیستن، به‌ڵام تێناگه‌ن، سه‌یركردن سه‌یر ده‌كه‌ن، به‌ڵام نابینن،"
                },
                {
                    "verse": "27",
                    "text": "چونكه‌ دڵی ئه‌م گه‌له‌ ڕه‌ق بووه‌، گوێیان گران بووه‌، چاویان نوقاندووه‌، نه‌وه‌ک به‌ چاویان ببینن وبه‌ گوێیان ببیستن، به‌ دڵیان تێبگه‌ن و بگه‌ڕێنه‌وه‌، منیش چاكیان بكه‌مه‌وه‌}."
                },
                {
                    "verse": "28",
                    "text": "با له‌لاتان زانراو بێت، ڕزگاریی خودا بۆ نه‌ته‌وه‌كان نێردرا، ئه‌وانیش گوێ ده‌گرن!”."
                },
                {
                    "verse": "29",
                    "text": "كاتێ ئه‌مه‌ی وت، جوو ڕۆیشتن و ده‌مه‌قاڵێیه‌كی زۆریان هه‌بوو."
                },
                {
                    "verse": "30",
                    "text": "پۆڵۆس دوو ساڵی ته‌واو له‌و ماڵه‌ی به‌ كرێی گرتبوو مایه‌وه‌، پێشوازی له‌ هه‌موو ئه‌وانه‌ ده‌كرد كه‌ ده‌هاتنه‌ لای،"
                },
                {
                    "verse": "31",
                    "text": "به‌وپه‌ڕی ئاشكرایی و بێ لاریبوون پاشایه‌تیی خودای ڕاده‌گه‌یاند و ده‌رباه‌ری ئیشۆعی مه‌سیحی په‌روه‌ردگار خه‌ڵكی فێرده‌كرد."
                }
            ]
        }
    ]
}