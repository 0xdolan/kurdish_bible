{
    "version_name": "Mizgîniyê 1998",
    "book_id": 46,
    "book_title": "1_Corinthians",
    "page_title": "1 Korîntiyan ١٦",
    "chapters": [
        {
            "chapter": 1,
            "verses": [
                {
                    "verse": "١ [1]",
                    "text": "لە پۆڵس، ‏بانگکراو لەسەر خواستی خودا، تاکو ببێت بە نێردراوی عیسای مەسیح، هەروەها لە سۆستانیسی برامانەوە،"
                },
                {
                    "verse": "٢ [2]",
                    "text": "بۆ کڵێسای خودا لە شاری کۆرنسۆس، ئەوانەی بە یەکبوون لەگەڵ عیسای مەسیح پیرۆزکراون و بانگکراون بۆ پیرۆزبوون، لەگەڵ ئەوانەی لە هەموو شوێنێکدا بە ناوی عیسای مەسیحی خاوەن شکۆمانەوە نزا دەکەن، کە گەورەی ئێمە و ئەوانیشە:"
                },
                {
                    "verse": "٣ [3]",
                    "text": "با نیعمەت و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت."
                },
                {
                    "verse": "٤ [4]",
                    "text": "بەهۆی ئێوەوە هەمیشە سوپاسی خودام دەکەم، بۆ ئەو نیعمەتەی خودا کە بەهۆی عیسای مەسیحەوە پێتان دراوە."
                },
                {
                    "verse": "٥ [5]",
                    "text": "بە یەکبوون لەگەڵ ئەودا لە هەموو بوارێکەوە دەوڵەمەند بوون، لە هەموو وتە و زانینێک."
                },
                {
                    "verse": "٦ [6]",
                    "text": "خودا بەو شێوەیە شایەتی ئێمە بۆ مەسیح لە ئێوەدا دەچەسپێنێت."
                },
                {
                    "verse": "٧ [7]",
                    "text": "بۆیە لە هیچ بەهرەیەک کەموکوڕیتان نییە، لە کاتێکدا بە پەرۆشەوە چاوەڕوانی دەرکەوتنی عیسای مەسیحی پەروەردگارمانن."
                },
                {
                    "verse": "٨ [8]",
                    "text": "ئەو هەتا کۆتایی دەتانچەسپێنێت، تاکو لە ڕۆژی عیسای مەسیحی پەروەردگارماندا بێ گلەیی بن."
                },
                {
                    "verse": "٩ [9]",
                    "text": "خودا بەوەفایە، ئەوەی بانگی کردن بۆ پێکەوە ژیان لەگەڵ کوڕەکەی، عیسای مەسیحی خاوەن شکۆمان."
                },
                {
                    "verse": "١٠ [10]",
                    "text": "ئەی خوشکان و برایان، بە ناوی عیسای مەسیحی خاوەن شکۆمان لێتان دەپاڕێمەوە کە هەمووتان یەک هەڵوێست بن، دووبەرەکی لەنێوانتاندا نەبێت، بەڵکو هەمووتان یەک بیر و ڕاتان هەبێت."
                },
                {
                    "verse": "١١ [11]",
                    "text": "خوشک و برایانم، ماڵی خلۆیی هەواڵیان دامێ کە ناکۆکی لەنێوانتاندا هەیە."
                },
                {
                    "verse": "١٢ [12]",
                    "text": "مەبەستم ئەمەیە: یەکێکتان دەڵێت: «من هی پۆڵسم»، یەکێکی دیکە: «من هی ئەپۆلۆسم»، یان «من هی پەترۆسم »، یان «من هی مەسیحم.»"
                },
                {
                    "verse": "١٣ [13]",
                    "text": "ئایا مەسیح بەشکراوە؟ یان پۆڵس لە پێناوتاندا لە خاچ دراوە؟ یان بە ناوی پۆڵس لە ئاو هەڵکێشران؟"
                },
                {
                    "verse": "١٤ [14]",
                    "text": "سوپاس بۆ خودا کەستانم لە ئاو هەڵنەکێشا، کریسپۆس و گایۆس نەبێت،"
                },
                {
                    "verse": "١٥ [15]",
                    "text": "نەوەک یەکێک بڵێت بە ناوی منەوە لە ئاو هەڵکێشراوە."
                },
                {
                    "verse": "١٦ [16]",
                    "text": "هەروەها ستیفاناس و خاووخێزانەکەیم لە ئاو هەڵکێشاوە، جگە لەمانە نازانم کەسی دیکەم لە ئاو هەڵکێشابێت،"
                },
                {
                    "verse": "١٧ [17]",
                    "text": "چونکە مەسیح نەیناردووم بۆ لەئاوهەڵکێشان، بەڵکو بۆ مزگێنیدان، ئەمەش نەک بە دانایی و قسەی زیرەکانە، نەوەک هێزی خاچی مەسیح پووچەڵ بێتەوە."
                },
                {
                    "verse": "١٨ [18]",
                    "text": "پەیامی خاچ بۆ لەناوچووان گێلایەتییە، بەڵام بۆ ئێمەی ڕزگاربووان هێزی خودایە."
                },
                {
                    "verse": "١٩ [19]",
                    "text": "لەبەر ئەوەی نووسراوە: ﴿دانایی داناکان لەناودەبەم، تێگەیشتنی تێگەیشتووان بەلاوە دەنێم.﴾"
                },
                {
                    "verse": "٢٠ [20]",
                    "text": "کوا دانا؟ کوا مامۆستای تەورات؟ کوا کەسی بە دەموزاری ئەم دنیایە؟ ئایا خودا دانایی ئەم جیهانەی نەکردووەتە گێلایەتی؟"
                },
                {
                    "verse": "٢١ [21]",
                    "text": "خودا بە دانایی خۆی، مەبەستی بوو کە خەڵک بیناسێت، نەک لە ڕێگەی دانایی جیهانەوە، بەڵکو خودا ویستی لە ڕێگەی مزگێنییەوە باوەڕداران ڕزگار بکات، ئەو مزگێنییەی خەڵکانێک بە گێلایەتی دەزانن."
                },
                {
                    "verse": "٢٢ [22]",
                    "text": "جولەکە داوای نیشانە دەکەن و یۆنانی هەوڵی دانایی دەدەن،"
                },
                {
                    "verse": "٢٣ [23]",
                    "text": "بەڵام ئێمە مەسیحی لەخاچدراو جاڕدەدەین، بۆ جولەکە کۆسپە و بۆ نەتەوەکان گێلایەتییە،"
                },
                {
                    "verse": "٢٤ [24]",
                    "text": "بەڵام بۆ بانگکراوان، جولەکە و ناجولەکە، مەسیح هێز و دانایی خودایە،"
                },
                {
                    "verse": "٢٥ [25]",
                    "text": "چونکە گێلایەتیی خودا لە دانایی مرۆڤ داناترە و لاوازیی خودا لە بەهێزیی مرۆڤ بەهێزترە."
                },
                {
                    "verse": "٢٦ [26]",
                    "text": "ئەی خوشک و برایان، بیربکەنەوە چۆن بوون کاتێک خودا بانگی کردن. بەپێی پێوانە مرۆییەکان کەمتان دانا بوون، هەروەها کەم کەستان توانادار و لە بنەماڵەی ناودار بوون."
                },
                {
                    "verse": "٢٧ [27]",
                    "text": "بەڵام خودا ئەوانەی هەڵبژارد کە بەلای جیهانەوە گێلن، تاکو داناکان شەرمەزار بن، لاوازەکانی هەڵبژارد تاکو بەهێزەکان شەرمەزار بن."
                },
                {
                    "verse": "٢٨ [28]",
                    "text": "خودا پایەنزمەکانی جیهان و ڕق لێبووەوە و ئەوانەی هەڵبژارد کە هیچ نەبوون، تاکو ئەوانە لەناوببات کە خۆیان بە شت دەزانن،"
                },
                {
                    "verse": "٢٩ [29]",
                    "text": "بۆ ئەوەی هیچ مرۆڤێک لەبەردەم خودا شانازی نەکات."
                },
                {
                    "verse": "٣٠ [30]",
                    "text": "بەڵام ئێوە بەهۆی خوداوە لەگەڵ عیسای مەسیحدا بوونە یەک ، کە خودا بۆ ئێمەی کرد بە دانایی و ڕاستودروستی و پیرۆزکردن و کڕینەوە،"
                },
                {
                    "verse": "٣١ [31]",
                    "text": "تاکو وەک ئەوەی نووسراوە: ﴿ئەوەی شانازی دەکات، با شانازی بە یەزدانەوە بکات.﴾"
                }
            ]
        },
        {
            "chapter": 2,
            "verses": [
                {
                    "verse": "١ [1]",
                    "text": "ئەی خوشک و برایان، منیش کاتێک هاتمە لاتان، بە قسەی گەورە یان دانایی نەهاتم شایەتی خودا ڕابگەیەنم،"
                },
                {
                    "verse": "٢ [2]",
                    "text": "چونکە بڕیارم دا لەنێوتاندا هەموو شتێک لەبیر بکەم، بێجگە لە عیسای مەسیح، ئەویش بە لە خاچ دراوی."
                },
                {
                    "verse": "٣ [3]",
                    "text": "منیش بە لاوازی و ترس و لەرزێکی زۆرەوە لەلاتان بووم."
                },
                {
                    "verse": "٤ [4]",
                    "text": "کاتێک مزگێنی و وتارم پێدەدان، قسەی داناییانە و قایلکەرم بەکارنەدەهێنا، بەڵکو پشتم بە بەڵگەی هێزی ڕۆحی پیرۆز دەبەست،"
                },
                {
                    "verse": "٥ [5]",
                    "text": "تاکو باوەڕتان بە دانایی مرۆڤ نەبێت، بەڵکو باوەڕتان بە هێزی خودا هەبێت."
                },
                {
                    "verse": "٦ [6]",
                    "text": "ئێمە لەنێو پێگەیشتوواندا بە دانایی دەدوێین، داناییەک کە نە لەم دنیایەوەیە و نە لە دەسەڵاتدارانی ئەم دنیایە، کە لەناودەچن."
                },
                {
                    "verse": "٧ [7]",
                    "text": "بەڵکو باسی دانایی خودا دەکەین کە نهێنییە، شاراوە بوو، ئەوەی خودا لە ئەزەلەوە بۆ شکۆی ئێمەی داناوە."
                },
                {
                    "verse": "٨ [8]",
                    "text": "هیچ کام لە دەسەڵاتدارانی ئەم دنیایە تێنەگەیشتن، چونکە ئەگەر تێبگەیشتنایە، مەسیحی خاوەن شکۆیان لە خاچ نەدەدا."
                },
                {
                    "verse": "٩ [9]",
                    "text": "بەڵکو وەک نووسراوە: ﴿ئەوەی هیچ چاوێک نەیبینیوە، هیچ گوێیەک نەیبیستووە و بە بیری هیچ مرۆڤێکدا نەهاتووە، ئەوەی خودا ئامادەی کردووە بۆ ئەوانەی خۆشیان دەوێت.﴾"
                },
                {
                    "verse": "١٠ [10]",
                    "text": "بەڵام خودا بەهۆی ڕۆحی خۆی بۆی ئاشکرا کردین. ڕۆحی پیرۆز لە هەموو شتێک دەکۆڵێتەوە، تەنانەت لە قووڵایی ناخی خوداش دەکۆڵێتەوە."
                },
                {
                    "verse": "١١ [11]",
                    "text": "چ مرۆڤێک دەزانێت ناخی مرۆڤ چی تێدایە، جگە لە ڕۆحی مرۆڤ کە لەناویدایە؟ بەم شێوەیە کەس نازانێت ناخی خودا چی تێدایە ڕۆحی خودا نەبێت."
                },
                {
                    "verse": "١٢ [12]",
                    "text": "ئێمەش ڕۆحی جیهانمان وەرنەگرتووە، بەڵکو ئەو ڕۆحەی لە خوداوەیە، تاکو لەو شتانە تێبگەین کە خودا بەخۆڕایی پێی بەخشیوین."
                },
                {
                    "verse": "١٣ [13]",
                    "text": "ئەوەی باسی دەکەین لە دانایی مرۆڤەوە نەهاتووە، بەڵکو لە فێرکردنی ڕۆحەوە هاتووە، بەم شێوەیە فێرکردنی ڕۆحی بۆ کەسانی ڕۆحانی لێکدەدرێتەوە."
                },
                {
                    "verse": "١٤ [14]",
                    "text": "بەڵام کەسی سروشتی ئەوەی هی ڕۆحی خودایە وەریناگرێت، چونکە لەلای ئەو گێلایەتییە و نایانزانێت، چونکە بە ڕۆح جیا دەکرێنەوە."
                },
                {
                    "verse": "١٥ [15]",
                    "text": "کەسی ڕۆحانی هەموو شتێک هەڵدەسەنگێنێت، کەچی کەس ناتوانێت ئەو هەڵبسەنگێنێت."
                },
                {
                    "verse": "١٦ [16]",
                    "text": "﴿کێ بیری یەزدانی زانی، کێ فێری دەکات؟﴾ بەڵام ئێمە بیری مەسیحمان هەیە."
                }
            ]
        },
        {
            "chapter": 3,
            "verses": [
                {
                    "verse": "١ [1]",
                    "text": "خوشکان، برایان، کاتێک من قسەم لەگەڵ کردن، نەمتوانی ئێوە وەک ئەوانە دابنێم کە بە ڕێنمایی ڕۆحی پیرۆز دەژین، بەڵکو وەک ئەوانەی کە هێشتا دنیایین ، هەروەک منداڵی ساوا بن لە ‏خانەوادەی مەسیحدا."
                },
                {
                    "verse": "٢ [2]",
                    "text": "شیرم پێداون نەک خواردن، چونکە هێشتا نەتاندەتوانی، ئێستاش ناتوانن."
                },
                {
                    "verse": "٣ [3]",
                    "text": "ئێوە هێشتا دنیایین. کە ئیرەیی و ناکۆکی لەنێوانتاندا هەبێت، ئایا دنیایی نین و تەنها وەک مرۆڤ ناژین؟"
                },
                {
                    "verse": "٤ [4]",
                    "text": "چونکە کاتێک یەکێک دەڵێت: «من هی پۆڵسم»، ئەوی دیکە: «من هی ئەپۆلۆسم»، ئایا وەک خەڵکی دیکە نین؟"
                },
                {
                    "verse": "٥ [5]",
                    "text": "ئەپۆلۆس چییە؟ پۆڵس چییە؟ تەنها خزمەتکارن کە لە ڕێگەی ئەوانەوە باوەڕتان هێناوە، هەروەک چۆن مەسیحی خاوەن شکۆ بە هەر یەکێکی داوە."
                },
                {
                    "verse": "٦ [6]",
                    "text": "من چاندم و ئەپۆلۆس ئاوی دا، بەڵام خودا بوو گەشەی پێکرد."
                },
                {
                    "verse": "٧ [7]",
                    "text": "ئیتر نە تۆوچێن گرنگە و نە ئاودێر، بەڵکو تەنها خودا گرنگە کە گەشەی پێ دەکات."
                },
                {
                    "verse": "٨ [8]",
                    "text": "تۆوچێن و ئاودێر یەکن، هەریەکە بەگوێرەی ماندووبوونی خۆی کرێی خۆی وەردەگرێت."
                },
                {
                    "verse": "٩ [9]",
                    "text": "جا ئێمە هاوکاری خوداین، ئێوەش کێڵگەی خودا و خانووی خودان."
                },
                {
                    "verse": "١٠ [10]",
                    "text": "بەگوێرەی ئەو نیعمەتەی خودا پێیداوم، وەک ئەندازیارێکی دانا بناغەم داڕشت و یەکێکی دیکە لەسەری بنیاد دەنێت. بەڵام با هەریەکە ئاگاداربێت چۆن لەسەری بنیاد دەنێت."
                },
                {
                    "verse": "١١ [11]",
                    "text": "کەس ناتوانێت بناغەیەکی دیکە دابنێت لە پاڵ ئەوەی دانراوە، کە عیسای مەسیحە."
                },
                {
                    "verse": "١٢ [12]",
                    "text": "بەڵام ئەگەر هەرکەسێک لەسەر ئەو بناغەیە بە زێڕ، زیو، بەردی گرانبەها، دار، پووش یان کا، بنیاد بنێت،"
                },
                {
                    "verse": "١٣ [13]",
                    "text": "کارەکەی دەردەکەوێت، چونکە ڕۆژی لێپرسینەوە ئاشکرای دەکات، لەبەر ئەوەی بە ئاگر ئاشکرا دەکرێت و ئاگر چۆنیەتی کاری هەرکەسێک دەردەخات."
                },
                {
                    "verse": "١٤ [14]",
                    "text": "ئەگەر کاری یەکێک بمێنێتەوە کە لەسەری بنیادی ناوە، ئەوا پاداشت وەردەگرێت."
                },
                {
                    "verse": "١٥ [15]",
                    "text": "ئەگەر کاری یەکێک سووتا، ئەوا هەرچەندە بنیادنەرەکە زیانی پێ دەگات، بەڵام ڕزگاری دەبێت، وەک یەکێک لەناو ئاگر هەڵاتبێت."
                },
                {
                    "verse": "١٦ [16]",
                    "text": "ئایا نازانن ئێوە پەرستگای خودان و ڕۆحی خوداتان تێدا نیشتەجێیە؟"
                },
                {
                    "verse": "١٧ [17]",
                    "text": "ئەگەر یەکێک پەرستگای خودا وێران بکات، خودا وێرانی دەکات، چونکە پەرستگای خودا پیرۆزە، ئێوە ئەو پەرستگایەن."
                },
                {
                    "verse": "١٨ [18]",
                    "text": "با کەس خۆی هەڵنەخەڵەتێنێت. ئەگەر یەکێک لەنێوتان خۆی بە دانای ئەم دنیایە دەزانێت، با ببێتە گێل تاکو بەڕاستی ببێتە دانا."
                },
                {
                    "verse": "١٩ [19]",
                    "text": "دانایی ئەم جیهانە لەلای خودا گێلایەتییە، لەبەر ئەوەی نووسراوە: ﴿ئەو داناکان بە فێڵبازی خۆیانەوە دەگرێت.﴾"
                },
                {
                    "verse": "٢٠ [20]",
                    "text": "هەروەها: ﴿یەزدان بیرکردنەوەی داناکان دەزانێت کە پووچە.﴾"
                },
                {
                    "verse": "٢١ [21]",
                    "text": "کەواتە، با کەس شانازی بە مرۆڤەوە نەکات! چونکە هەموو شتێک هی ئێوەیە،"
                },
                {
                    "verse": "٢٢ [22]",
                    "text": "پۆڵس یان ئەپۆلۆس یاخود پەترۆس ، جیهان یان ژیان یان مردن، شتەکانی ئێستا یاخود داهاتوو، هەموو شتێک هی ئێوەیە،"
                },
                {
                    "verse": "٢٣ [23]",
                    "text": "ئێوەش هی مەسیحن، مەسیحیش هی خودایە."
                }
            ]
        },
        {
            "chapter": 4,
            "verses": [
                {
                    "verse": "١ [1]",
                    "text": "بەم شێوەیە با خەڵک بە خزمەتکاری مەسیح و سەرکاری نهێنییەکانی خودامان دابنێن."
                },
                {
                    "verse": "٢ [2]",
                    "text": "جا ئەوەی لە سەرکاران داوا دەکرێت ئەوەیە کە متمانەیی بسەلمێنن."
                },
                {
                    "verse": "٣ [3]",
                    "text": "بەلامەوە گرنگ نییە ئەگەر ئێوە یان هەر دادگایەکی مرۆڤانە حوکمم بدات، بەڵام من حوکم بەسەر خۆمدا نادەم."
                },
                {
                    "verse": "٤ [4]",
                    "text": "هیچ کەموکوڕییەک لە خۆمدا نابینم، بەڵام بەمە بێتاوان نەبووم، بەڵکو مەسیحی خاوەن شکۆیە لێپێچینەوەم لەگەڵ دەکات."
                },
                {
                    "verse": "٥ [5]",
                    "text": "کەواتە پێشوەخت حوکم بەسەر هیچ شتێکدا مەدەن، هەتا مەسیحی خاوەن شکۆ دێتەوە. ئەو لە داهاتوودا ڕووناکی دەخاتە سەر ئەو شتانەی کە ئێستا لە تاریکیدا شاردراوەتەوە و نیازی دڵ دەردەخات. ئەوسا هەر یەکێک لەلایەن خوداوە ستایش دەکرێت."
                },
                {
                    "verse": "٦ [6]",
                    "text": "خوشکان، برایان، ئێستا لە پێناوی ئێوەدا خۆم و ئەپۆلۆسم لەم شتانەدا کردە نموونە، تاکو لە ئێمەوە فێربن: «زێدەڕۆیی مەکەن لەوانەی نووسراون.» ئینجا کەس خۆی بە یەکێک هەڵنەکێشێت لەسەر ئەوی دیکە."
                },
                {
                    "verse": "٧ [7]",
                    "text": "کێ تۆ جیا دەکاتەوە؟ چیت هەیە وەرتنەگرتبێت؟ ئەگەر وەرتگرتووە، بۆ شانازی دەکەیت وەک وەرتنەگرتبێت؟"
                },
                {
                    "verse": "٨ [8]",
                    "text": "وا تێربوون! وا دەوڵەمەند بوون! بەبێ ئێمە بوونە پاشا! خۆزگە ئێوە بەڕاستی پاشا بوونایە ئەوسا لەگەڵتان بەشداری حوکمڕانیمان دەکرد!"
                },
                {
                    "verse": "٩ [9]",
                    "text": "چونکە وا بزانم خودا ئێمەی نێردراوی لە دواوەی کەژاوە دەرخست، وەک ئەوەی حوکمی مردنمان بەسەردا درابێت، چونکە بووینە نماییشی جیهان و فریشتە و خەڵک."
                },
                {
                    "verse": "١٠ [10]",
                    "text": "لە پێناوی مەسیحدا ئێمە بە گێل سەیر دەکرێین، بەڵام ئێوە بەهۆی مەسیحەوە بە ژیر سەیر دەکرێن! ئێمە لاوازین و ئێوە بەهێزن! ئێوە شکۆدارن و ئێمە سووکین!"
                },
                {
                    "verse": "١١ [11]",
                    "text": "هەتا ئێستا برسی و تینوو و ڕووتین، لێدان و بێ لانەیی دەچێژین."
                },
                {
                    "verse": "١٢ [12]",
                    "text": "بە دەستی خۆمان ئیش دەکەین و ماندوو دەبین. جنێومان پێدەدرێت و داوای بەرەکەت دەکەین، دەچەوسێنرێینەوە و بەرگە دەگرین."
                },
                {
                    "verse": "١٣ [13]",
                    "text": "بوختانمان بۆ هەڵدەبەستن و نەرمی دەنوێنین. هەتا ئێستا وەک زبڵی جیهان و پاشماوەی هەموو شتێکمان لێ هاتووە."
                },
                {
                    "verse": "١٤ [14]",
                    "text": "ئەمانە نانووسم تاکو شەرمەزارتان بکەم، بەڵکو وەک ڕۆڵە خۆشەویستەکانم ئاگادارتان دەکەمەوە."
                },
                {
                    "verse": "١٥ [15]",
                    "text": "تەنانەت ئەگەر دە هەزار کەس لەنێو باوەڕداران سەرپەرشتیارتان بن، بەڵام چەندین باوکتان نییە، چونکە لە ڕێگەی پەیامی ئینجیلەوە من بووم بە باوکتان، لە ئەنجامدانی ئەو کارەی کە عیسای مەسیح کردی."
                },
                {
                    "verse": "١٦ [16]",
                    "text": "جا تکاتان لێ دەکەم، لاسایی من بکەنەوە."
                },
                {
                    "verse": "١٧ [17]",
                    "text": "لەبەر ئەم هۆیە تیمۆساوسم نارد بۆ لاتان، کە کوڕی خۆشەویستمە و دڵسۆزە بۆ یەزدان. تیمۆساوس ئەو ڕێگایەتان بەبیر دەهێنێتەوە کە من بە یەکبوون لەگەڵ عیسای مەسیح پەیڕەوی دەکەم، هەروەک لە هەموو شوێن و کڵێسایەک خەڵکی فێر دەکەم."
                },
                {
                    "verse": "١٨ [18]",
                    "text": "هەندێک کەس لووتبەرز بوون، بە گومانی ئەوەی من نایەم بۆ لاتان"
                },
                {
                    "verse": "١٩ [19]",
                    "text": "بەڵام ئەگەر عیسای خاوەن شکۆ خواستی لەسەر بێت بە پەلە دێمە لاتان، ئەوسا نەک قسەکانی ئەو لووتبەرزانە دەزانم بەڵکو تواناشیان،"
                },
                {
                    "verse": "٢٠ [20]",
                    "text": "چونکە پاشایەتی خودا بە قسە نییە، بەڵکو بە هێزە."
                },
                {
                    "verse": "٢١ [21]",
                    "text": "چیتان دەوێ؟ بە دار بێمە لاتان یاخود بە خۆشەویستی و ڕۆحی دڵنەرمی؟"
                }
            ]
        },
        {
            "chapter": 5,
            "verses": [
                {
                    "verse": "١ [1]",
                    "text": "لە ڕاستیدا دەنگۆی ئەوە هەیە کە داوێنپیسی لەنێو ئێوەدا هەیە، جۆرە داوێنپیسییەک کە لەنێو بتپەرستەکانیشدا نییە: پیاو لەگەڵ باوەژنی دەژیێت!"
                },
                {
                    "verse": "٢ [2]",
                    "text": "ئێوەش لووتبەرزن! باشتر نەبوو ماتەمدار بن و ئەو کەسەش کە ئەم کارەی کردووە لە خۆتانی دووربخەنەوە؟"
                },
                {
                    "verse": "٣ [3]",
                    "text": "هەرچەندە بە جەستە لەلاتان نیم، بەڵام بە ڕۆح ئامادەم. وا ئەو کەسەم حوکم داوە کە ئەمەی کردووە، وەک ئەوەی لەوێ ئامادەبووبم:"
                },
                {
                    "verse": "٤ [4]",
                    "text": "بە ناوی عیسای مەسیحی خاوەن شکۆ، ئێوە و ڕۆحی من لەگەڵ هێزی مەسیح کۆدەبنەوە،"
                },
                {
                    "verse": "٥ [5]",
                    "text": "ئەم کەسە دەبێت بدرێتە دەست شەیتان تاکو سروشتی دنیایی بفەوتێنێت، بۆ ئەوەی ڕۆحەکەی لە ڕۆژی یەزداندا ڕزگاری بێت."
                },
                {
                    "verse": "٦ [6]",
                    "text": "شانازیکردنتان باش نییە. ئایا نازانن هەویرترشێکی بچووک هەموو هەویرەکە هەڵدێنێت؟"
                },
                {
                    "verse": "٧ [7]",
                    "text": "خۆتان لە هەویرترشی کۆن پاک بکەنەوە، تاکو ببنە هەویرێکی نوێ، چونکە ئێوە بەڕاستی فەتیرەن. لەبەر ئەوەی مەسیحی بەرخی پەسخەمان سەربڕدرا."
                },
                {
                    "verse": "٨ [8]",
                    "text": "کەواتە با جەژن بگێڕین، نەک بە هەویرترشی بەسەرچوو کە هەویرترشی کینە و خراپەیە، بەڵکو بە فەتیرەی بێ دووڕوویی و ڕاستی."
                },
                {
                    "verse": "٩ [9]",
                    "text": "من پێشتر لە نامەکەی دیکەم بۆم نووسین تێکەڵ بە داوێنپیسان مەبن،"
                },
                {
                    "verse": "١٠ [10]",
                    "text": "مەبەستم لە داوێنپیس و چاوچنۆک و تاڵانکەر و بتپەرستانی ئەم جیهانە نییە، ئەگینا ناچار دەبوون لەم جیهانە بچنە دەرەوە."
                },
                {
                    "verse": "١١ [11]",
                    "text": "بەڵام ئێستا بۆتان دەنووسم تێکەڵی یەکێک مەبن بە خوشک یان برا ناودەبردرێت و داوێنپیسە یان چاوچنۆکە یاخود بتپەرستە و بوختانکەرە یان سەرخۆشە و تاڵانکەرە. نانیش لەگەڵ کەسی ئاوا مەخۆن."
                },
                {
                    "verse": "١٢ [12]",
                    "text": "بە من چی ئەو بێباوەڕانەی دەرەوەی کڵێسا حوکم بدەم؟ ئایا ئێوە ئەوانەی ناوەوەی کڵێسا حوکم نادەن؟"
                },
                {
                    "verse": "١٣ [13]",
                    "text": "ئەوانەی دەرەوەی کڵێسا خودا حوکمیان دەدات. ﴿خراپەکار لەنێو خۆتان دووربخەنەوە.﴾"
                }
            ]
        },
        {
            "chapter": 6,
            "verses": [
                {
                    "verse": "١ [1]",
                    "text": "کە یەکێکتان سکاڵایەکی لە یەکێکی دیکە هەبوو، چۆن دەوێرێ کێشەکەی بباتە لای بێباوەڕان بۆ ئەوەی ئەوان حوکمی بۆ بدەن و لای گەلی پیرۆزی خودا نەبێت؟"
                },
                {
                    "verse": "٢ [2]",
                    "text": "ئایا نازانن گەلی خودا جیهان حوکم دەدەن؟ ئەگەر ئێوە حوکم بەسەر جیهاندا بدەن، ئایا شایستە نین حوکم بەسەر بچووکترین شتدا بدەن؟"
                },
                {
                    "verse": "٣ [3]",
                    "text": "ئایا نازانن ئێمە حوکم بەسەر فریشتەکاندا دەدەین؟ چەندە زیاتر حوکم بەسەر شتەکانی ئەم ژیانە دەدەین؟"
                },
                {
                    "verse": "٤ [4]",
                    "text": "جا ئەگەر لە ژیانی ڕۆژانەدا کێشەتان هەبێت، ئایا دەیبەنە لای دادوەری بێباوەڕ کە کڵێسا پەسەندیان ناکەن؟"
                },
                {
                    "verse": "٥ [5]",
                    "text": "من ئەمە دەڵێم بۆ ئەوەی شەرم بکەن. ئایا یەکێکی داناتان تێدا نییە بتوانێت دادوەری لەنێو برایانی بکات؟"
                },
                {
                    "verse": "٦ [6]",
                    "text": "بەڵام برا برای خۆی بۆ دادگا دەبات، لەبەردەم بێباوەڕان ئەمە دەکات!"
                },
                {
                    "verse": "٧ [7]",
                    "text": "لە ڕاستیدا شورەییە بۆتان لەنێوتاندا سکاڵا لە یەکتر بکەن. باشتر نەبوو زۆرلێکراو بن؟ باشتر نەبوو فێڵلێکراو بن؟"
                },
                {
                    "verse": "٨ [8]",
                    "text": "بەڵام ئێوە زۆرداری و فێڵ دەکەن، تەنانەت لە خوشک و برایانیشتان!"
                },
                {
                    "verse": "٩ [9]",
                    "text": "ئایا ئێوە نازانن کە زۆرداران نابنە میراتگری شانشینی خودا؟ هەڵمەخەڵەتێن. نە بەڕەڵا و نە بتپەرست، نە داوێنپیس و نە هاوڕەگەزباز،"
                },
                {
                    "verse": "١٠ [10]",
                    "text": "نە دز و نە چاوچنۆک، نە سەرخۆش و نە جنێوفرۆش و نە تاڵانکەر، نابنە میراتگری شانشینی خودا."
                },
                {
                    "verse": "١١ [11]",
                    "text": "جا هەندێکتان بەم شێوەیە بوون. بەڵام شۆرانەوە و پیرۆز کران و بێتاوان کران بە ناوی عیسای مەسیحی خاوەن شکۆ و ڕۆحی خودامان."
                },
                {
                    "verse": "١٢ [12]",
                    "text": "«هەموو شتێک بۆ من دروستە، » بەڵام هەموو شتێک سوودبەخش نییە. «هەموو شتێک بۆ من دروستە،» بەڵام هیچ شتێک بەسەرمدا زاڵ نابێت."
                },
                {
                    "verse": "١٣ [13]",
                    "text": "«خواردن بۆ ورگە و ورگیش بۆ خواردن،» کەچی خودا هەردووکیان لەناودەبات. بەڵام جەستە بۆ داوێنپیسی نییە، بەڵکو بۆ مەسیحی خاوەن شکۆیە و مەسیحیش بۆ جەستەیە."
                },
                {
                    "verse": "١٤ [14]",
                    "text": "خوداش مەسیحی خاوەن شکۆی هەستاندەوە و بە هێزی خۆی ئێمەش هەڵدەستێنێتەوە."
                },
                {
                    "verse": "١٥ [15]",
                    "text": "ئایا نازانن لەشتان ئەندامی جەستەی مەسیحە؟ ئایا ئەندامی جەستەی مەسیح بکەمە ئەندامی لەشفرۆشێک؟ نەخێر!"
                },
                {
                    "verse": "١٦ [16]",
                    "text": "یاخود نازانن ئەوەی خۆی بە لەشفرۆشێکەوە نووساندووە، لەگەڵی بووەتە یەک جەستە؟ چونکە دەفەرموێ: ﴿هەردووکیان دەبنە یەک جەستە.﴾"
                },
                {
                    "verse": "١٧ [17]",
                    "text": "بەڵام ئەوەی لەگەڵ عیسای خاوەن شکۆ یەکبگرێت، لەگەڵی دەبێ بە یەک ڕۆح."
                },
                {
                    "verse": "١٨ [18]",
                    "text": "لە داوێنپیسی ڕابکەن. هەر گوناهێک مرۆڤ بیکات، لە دەرەوەی جەستەیە، بەڵام ئەوەی داوێنپیسی دەکات ئەوا لە دژی جەستەی خۆی گوناه دەکات."
                },
                {
                    "verse": "١٩ [19]",
                    "text": "یاخود نازانن کە لەشتان پەرستگای ڕۆحی پیرۆزە کە لە ئێوەدایە و لەلایەن خوداوەیە هەتانە؟ ئێوەش هی خۆتان نین،"
                },
                {
                    "verse": "٢٠ [20]",
                    "text": "چونکە ئێوە بە نرخێک کڕاون. جا بە جەستەتان ڕێزی خودا بگرن."
                }
            ]
        },
        {
            "chapter": 7,
            "verses": [
                {
                    "verse": "١ [1]",
                    "text": "سەبارەت بەو شتانەی کە بۆ منتان نووسیوە: «باشە بۆ پیاو ژن نەهێنێت.»"
                },
                {
                    "verse": "٢ [2]",
                    "text": "بەڵام لەبەر زۆریی داوێنپیسی، با هەر پیاوێک ژنی خۆی هەبێت و هەر ژنێک مێردی خۆی هەبێت."
                },
                {
                    "verse": "٣ [3]",
                    "text": "مێرد لەسەریەتی ئەرکی سەرشانی بۆ ژنەکەی بەجێبگەیەنێت، هەروەها ژنیش بۆ مێرد."
                },
                {
                    "verse": "٤ [4]",
                    "text": "ژن دەسەڵاتی بەسەر لەشی خۆیدا نییە، بەڵکو هی مێردەکەیەتی. هەروەها مێردیش دەسەڵاتی بەسەر لەشی خۆیدا نییە، بەڵکو هی ژنەکەیەتی."
                },
                {
                    "verse": "٥ [5]",
                    "text": "خۆتان لە یەکتری بێبەش مەکەن، مەگەر بە ڕێککەوتن بۆ ماوەیەک تاکو بۆ نوێژکردن دەست بەتاڵ بن و دواتر بگەڕێنەوە بۆ ژیانی ئاسایی ژن و مێردایەتی، نەوەک بەهۆی بەسەرخۆدا زاڵنەبوونتانەوە شەیتان تاقیتان بکاتەوە."
                },
                {
                    "verse": "٦ [6]",
                    "text": "بەڵام ئەمەی دەیڵێم، وەک ڕێگادانە نەک فەرمان."
                },
                {
                    "verse": "٧ [7]",
                    "text": "هیوادارم هەموو خەڵک وەک من بن ، بەڵام هەریەکە لەلایەن خوداوە بەهرەی خۆی هەیە، هی یەکێک ئاوایە و ئەوەی دیکەش ئاوا."
                },
                {
                    "verse": "٨ [8]",
                    "text": "بەڵام ئەوانەی هاوسەرگیرییان نەکردووە و بێوەژنانیش، پێیان دەڵێم: بۆیان باشە ئەگەر وەک من بمێننەوە."
                },
                {
                    "verse": "٩ [9]",
                    "text": "بەڵام ئەگەر خۆیان ڕانەگرت، با هاوسەرگیری بکەن، چونکە هاوسەرگیری لە گڕگرتن باشترە."
                },
                {
                    "verse": "١٠ [10]",
                    "text": "بەڵام بۆ هاوسەران، ڕایاندەسپێرم، من نیم بەڵکو مەسیحی باڵادەست ڕایاندەسپێرێت: با ژن لە مێردەکەی جیا نەبێتەوە،"
                },
                {
                    "verse": "١١ [11]",
                    "text": "بەڵام ئەگەر لێی جیا بووەوە، با بێ مێرد بمێنێتەوە یان مێردەکەی ئاشت بکاتەوە. مێردیش با ژنەکەی تەڵاق نەدات."
                },
                {
                    "verse": "١٢ [12]",
                    "text": "ئەوانی دیکە من پێیان دەڵێم نەک مەسیحی باڵادەست: ئەگەر برایەک ژنێکی بێباوەڕی هەبوو، ژنەش ڕازی بوو لەگەڵیدا بژیێت، با تەڵاقی نەدات."
                },
                {
                    "verse": "١٣ [13]",
                    "text": "ئەگەر ژنێک مێردێکی بێباوەڕی هەبوو، مێردەکە ڕازی بوو لەگەڵیدا بژیێت، با ژنەکە لێی جیا نەبێتەوە،"
                },
                {
                    "verse": "١٤ [14]",
                    "text": "چونکە مێردە بێباوەڕەکە لە ژندا پیرۆزکراوە و ژنی بێباوەڕ لە پیاودا پیرۆزکراوە، ئەگینا منداڵتان گڵاوە، بەڵام ئێستا پیرۆزە."
                },
                {
                    "verse": "١٥ [15]",
                    "text": "بەڵام ئەگەر بێباوەڕەکە خۆی جیا کردەوە، با جیا بێتەوە. لە باری ئاوادا براکە یان خوشکەکە نەبەستراوەتەوە، بەڵکو خودا بۆ ئاشتی بانگی کردووین،"
                },
                {
                    "verse": "١٦ [16]",
                    "text": "چونکە ئەی ژن، چۆن دەزانی ئاخۆ مێردەکەت ڕزگار دەکەیت؟ یان ئەی مێرد، چۆن دەزانی ئاخۆ ژنەکەت ڕزگار دەکەیت؟"
                },
                {
                    "verse": "١٧ [17]",
                    "text": "لەگەڵ ئەوەشدا، با هەر یەکێک بەپێی ئەو بەشەی مەسیحی خاوەن شکۆ پێیداوە و بەو شێوەیەی کە خودا بانگی کردووە بژیێت، لە هەموو کڵێساکان ئاوا فەرمان دەدەم."
                },
                {
                    "verse": "١٨ [18]",
                    "text": "ئەوەی بە خەتەنەکراوی بانگکراوە، با نەبێتەوە خەتەنەنەکراو. ئەوەش بە خەتەنەنەکراوی بانگکراوە، با خەتەنە نەکات."
                },
                {
                    "verse": "١٩ [19]",
                    "text": "خەتەنەکردن هیچ نییە، خەتەنەنەکردنیش هیچ نییە، بەڵکو جێبەجێکردنی ڕاسپاردەکانی خودا گرنگە."
                },
                {
                    "verse": "٢٠ [20]",
                    "text": "با هەر یەکێک لەو بارودۆخەدا بمێنێتەوە کە تێیدا بووە کاتێک خودا بانگی کردووە."
                },
                {
                    "verse": "٢١ [21]",
                    "text": "ئایا بە کۆیلەیی بانگکرایت؟ گوێی مەدەرێ. بەڵام ئەگەر توانیت ئازاد بیت، بیکە،"
                },
                {
                    "verse": "٢٢ [22]",
                    "text": "چونکە ئەوەی کۆیلە بووە کاتێک یەزدان بانگی کردووە ئەوە دەبێتە ئازادکراوی یەزدان. بە هەمان شێوە ئەوەشی ‏کە ئازاد بووە، کاتێک بانگکراوە ئەوە دەبێتە کۆیلەی مەسیح."
                },
                {
                    "verse": "٢٣ [23]",
                    "text": "ئێوە بە نرخێک کڕاون، مەبنە کۆیلەی خەڵک."
                },
                {
                    "verse": "٢٤ [24]",
                    "text": "خوشکان، برایان، با هەرکەسێک بەو شێوەیە لەگەڵ خودا بمێنێتەوە کە تێیدا بووە لەو کاتەی بانگکراوە."
                },
                {
                    "verse": "٢٥ [25]",
                    "text": "دەربارەی کچان و کوڕان، هیچ فەرمانێکم لە مەسیحی باڵادەستەوە نییە، بەڵام من بۆچوونی خۆمتان پێ دەڵێم وەک یەکێک یەزدان بەزەیی پێدا هاتبێتەوە کە جێی متمانە بێت."
                },
                {
                    "verse": "٢٦ [26]",
                    "text": "وابزانم، لەبەر ئەم تەنگانەیەی ئێستا، باشە بۆ مرۆڤ ئاوا بمێنێتەوە."
                },
                {
                    "verse": "٢٧ [27]",
                    "text": "ئایا تۆ بە ژنەوە بەستراویتەوە؟ داوای جیابوونەوە مەکە. ئایا تۆ بە ژنەوە نەبەستراویتەوە؟ داوای ژن مەکە."
                },
                {
                    "verse": "٢٨ [28]",
                    "text": "بەڵام ئەگەر ژن بهێنیت گوناهت نەکردووە، ئەگەر پاکیزەش مێرد بکات گوناهی نەکردووە. بەڵام ئەوانە لەم ژیانەدا تووشی کێشە و گرفت دەبن، جا من دەمەوێ تووشتان نەکەم."
                },
                {
                    "verse": "٢٩ [29]",
                    "text": "خوشکان، برایان، ئەمە دەڵێم: کاتمان کەمە، لەمەودوا ئەوانەی ژنیان هەیە دەبێت بە جۆرێک بژین وەکو ئەوەی کە نەیانبێت،"
                },
                {
                    "verse": "٣٠ [30]",
                    "text": "ئەوانەی دەگریێن وەک نەگریێن، ئەوانەی شادن وەک شاد نەبن، ئەوانەی دەکڕن وەک موڵکیان نەبێت،"
                },
                {
                    "verse": "٣١ [31]",
                    "text": "ئەوانەی جیهان بەکاردەهێنن وەک هەر بەکارینەهێنن، چونکە وێنەی ئەم جیهانە ڕووەو نەمانە."
                },
                {
                    "verse": "٣٢ [32]",
                    "text": "جا دەمەوێ ئێوە بێ خەم بن. ئەوەی ژنی نەهێناوە بایەخ بە کاروباری پەروەردگار دەدات، چۆن پەروەردگار ڕازی بکات."
                },
                {
                    "verse": "٣٣ [33]",
                    "text": "بەڵام هاوسەردار بایەخ بە کاروباری جیهان دەدات، چۆن ژنەکەی ڕازی بکات."
                },
                {
                    "verse": "٣٤ [34]",
                    "text": "ئەو کابرایە دڵی بەشکراوە. ژنی بێ مێرد و پاکیزە گرنگی بە کاروباری پەروەردگار دەدەن، چۆن دەتوانێت جەستە و ڕۆحی خۆی بۆ یەزدان تەرخان بکات. بەڵام شووکردوو بایەخ بە کاروباری جیهان دەدات، چۆن مێرد ڕازی بکات."
                },
                {
                    "verse": "٣٥ [35]",
                    "text": "ئەمە بۆ چاکەتان دەڵێم، نەک تووشی کۆتێکتان بکەم، بەڵکو بۆ ڕێز و تەرخانکراوییە بۆ مەسیحی خاوەن شکۆ، بێ پەشێوی."
                },
                {
                    "verse": "٣٦ [36]",
                    "text": "بەڵام ئەگەر کەسێک نیگەرانە لەوەی کە بە شێوەیەکی شیاو لەگەڵ دەستگیرانە پاکیزەکەی هەڵسوکەوت ناکات، ئەگەر حەز و ئارەزووی زۆر بوو و پێویست بوو هاوسەرگیری بکەن، چی حەز لێیە با ئەوە بکات، با هاوسەرگیری بکەن، گوناهی نەکردووە."
                },
                {
                    "verse": "٣٧ [37]",
                    "text": "بەڵام ئەوەی لە دڵەوە بڕیاری دابێت و ناچار نەبێت، بەڵکو بەسەر خواستی خۆیدا زاڵ بێت، ئەو بڕیارەش کە لە دڵەوە داویەتی کە دەستگیرانە پاکیزەکەی نەگوازێتەوە، ئەوا چاک دەکات."
                },
                {
                    "verse": "٣٨ [38]",
                    "text": "کەواتە ئەو کەسەی هاوسەرگیری دەکات، چاک دەکات، ئەوەش کە هاوسەرگیری ناکات، چاکتر دەکات."
                },
                {
                    "verse": "٣٩ [39]",
                    "text": "ژن ئەوەندە بە مێردەوە دەبەسترێتەوە هەتا مێردەکەی زیندووە. بەڵام ئەگەر مێردەکەی مرد، ئەوا ئازادە شوو بە هەر پیاوێک بکات کە دەیەوێت، بە مەرجێک باوەڕی بە مەسیحی خاوەن شکۆ هەبێت."
                },
                {
                    "verse": "٤٠ [40]",
                    "text": "بەڵام بە بۆچوونی من، بەختەوەرترە ئەگەر ئاوا بمێنێتەوە، وا بزانم منیش ڕۆحی خودام هەیە."
                }
            ]
        },
        {
            "chapter": 8,
            "verses": [
                {
                    "verse": "١ [1]",
                    "text": "سەبارەت بە قوربانیی بتەکان، دەزانین کە «هەموومان زانیاریمان هەیە.» زانیاری دەبێتە هۆی لووتبەرزی، بەڵام خۆشەویستی بنیاد دەنێت."
                },
                {
                    "verse": "٢ [2]",
                    "text": "ئەگەر کەسێک پێی وابوو کە شتێک دەزانێت، ئەوا هێشتا بەو شێوەیە نایزانێت کە دەبێت بیزانێت."
                },
                {
                    "verse": "٣ [3]",
                    "text": "بەڵام ئەگەر کەسێک خودای خۆشبوێ، ئەوا لەلای خودا ناسراوە."
                },
                {
                    "verse": "٤ [4]",
                    "text": "جا سەبارەت بە خواردنی قوربانیی بتەکان، دەزانین کە بت لە جیهاندا هیچ نییە و تەنها یەک خودا هەیە."
                },
                {
                    "verse": "٥ [5]",
                    "text": "ئەگەر هەندێک هەبن پێیان بگوترێت «خودا» لە ئاسمان بێت یان لەسەر زەوی، هەروەک زۆر «خوداوەند» و زۆر «گەورە» هەیە،"
                },
                {
                    "verse": "٦ [6]",
                    "text": "بەڵام بۆ ئێمە تەنها یەک خودا هەیە، ئەویش ئەو باوکەیە کە هەموو شتێک لەوەوەیە و ئێمەش بۆ ئەو دەژین، هەروەها تەنها یەک گەورەش هەیە، عیسای مەسیحە، هەموو شتێک بەهۆی ئەوەوەیە و ئێمەش بەهۆی ئەوەوە دەژین."
                },
                {
                    "verse": "٧ [7]",
                    "text": "بەڵام هەموو خەڵک ئەمە نازانن، چونکە هەندێکیان هەتا ئێستا خوویان بە بت گرتووە و ئەوەی دەیخۆن وەک بڵێی قوربانی بتە، ویژدانیان گڵاو دەبێت، چونکە لاوازە."
                },
                {
                    "verse": "٨ [8]",
                    "text": "بەڵام خواردن لە خودا نزیکمان ناکاتەوە، ئەگەر نەیخۆین کەم ناکەین و ئەگەر خواردیشمان زیاد ناکەین."
                },
                {
                    "verse": "٩ [9]",
                    "text": "بەڵام وریابن سەربەستیتان نەبێتە کۆسپ بۆ لاوازەکان."
                },
                {
                    "verse": "١٠ [10]",
                    "text": "ئەی خاوەن زانیاری، ئەگەر یەکێک تۆی بینی لە پەرستگای بت دەخۆیت، ئایا ویژدانەکەی کە لاوازە هاننادرێت تاکو لە قوربانی بتەکان بخوات؟"
                },
                {
                    "verse": "١١ [11]",
                    "text": "جا بەهۆی زانیاریتەوە، ئەو خوشک یان برا لاوازەت لەناودەچێت، کە مەسیح لە پێناویدا مرد."
                },
                {
                    "verse": "١٢ [12]",
                    "text": "ئاواش گوناه لە دژیان دەکەن و ویژدانی لاوازیان بریندار دەکەن، گوناه لە دژی مەسیح دەکەن."
                },
                {
                    "verse": "١٣ [13]",
                    "text": "لەبەر ئەوە، ئەگەر خۆراک ببێتە هۆکاری کەوتنی خوشک و براکەم، ئەوا هەرگیز گۆشت ناخۆم تاکو نەبم بە کۆسپ بۆیان."
                }
            ]
        },
        {
            "chapter": 9,
            "verses": [
                {
                    "verse": "١ [1]",
                    "text": "ئایا سەربەست نیم؟ ئایا نێردراو نیم؟ ئایا عیسای خاوەن شکۆمانم نەبینیوە؟ ئایا ئێوە ئەنجامی ئەو کارە نین کە یەزدان لە ڕێگەی منەوە کردوویەتی؟"
                },
                {
                    "verse": "٢ [2]",
                    "text": "ئەگەر هاتوو بۆ خەڵکی دیکە نێردراو نەبم، ئەوا بۆ ئێوە نێردراوم، چونکە ئێوە مۆری نێردراویێتی منن لە مەسیحدا."
                },
                {
                    "verse": "٣ [3]",
                    "text": "بۆ ئەوانەی دادوەریم دەکەن ئەمەیە بەرگریم:"
                },
                {
                    "verse": "٤ [4]",
                    "text": "ئایا مافی خواردن و خواردنەوەمان نییە؟"
                },
                {
                    "verse": "٥ [5]",
                    "text": "ئایا مافمان نییە خانمێکی باوەڕدار بکەینە هاوسەر و هاوڕێمان لە گەشتەکانماندا، وەک نێردراوانی دیکە و براکانی مەسیح و پەترۆس ؟"
                },
                {
                    "verse": "٦ [6]",
                    "text": "یاخود تەنها من و بەرناباس ئەو مافەمان نییە، دەبێت هەر ئیش بکەین؟"
                },
                {
                    "verse": "٧ [7]",
                    "text": "کێ هەبووە بە خەرجی خۆی سەربازیی کردبێت؟ کێ ڕەزێک دەچێنێت و لە بەروبوومەکەی ناخوات؟ یان کێ شوانایەتی مێگەلێک دەکات و لە شیرەکەی ناخوات؟"
                },
                {
                    "verse": "٨ [8]",
                    "text": "ئەم قسانە وەک مرۆڤ دەکەم؟ ئایا تەوراتیش ئەمانە ناڵێت؟"
                },
                {
                    "verse": "٩ [9]",
                    "text": "چونکە لە تەوراتی موسا نووسراوە: ﴿لە کاتی گێرەکردن دەمی گا مەگرە.﴾ ئایا خودا بایەخ بە گا دەدات؟"
                },
                {
                    "verse": "١٠ [10]",
                    "text": "بێگومان لە پێناو ئێمە وای فەرمووە، مەگەر نە؟ بەڵێ، لە پێناوی ئێمەدا نووسراوە، چونکە ئەوەی دەکێڵێت پێویستە بە هیواوە بکێڵێت، ئەوەی گێرە دەکات بەو هیوایە دەیکات کە بەشی لە بەرهەمەکەدا هەبێت."
                },
                {
                    "verse": "١١ [11]",
                    "text": "ئەگەر ئێمە شتی ڕۆحیمان بۆتان چاندووە، ئایا زۆرە ئەگەر شتی ماددی لە ئێوە بدروینەوە؟"
                },
                {
                    "verse": "١٢ [12]",
                    "text": "ئەگەر خەڵکی دیکە مافی پشتگیرییان لەسەرتانە، ئایا ئێمە لەپێشتر نین؟ بەڵام ئەم مافەمان بەکارنەهێنا، بەڵکو بەرگەی هەموو شتێک دەگرین، نەوەک کۆسپ بخەینە بەردەم مزگێنیی مەسیح."
                },
                {
                    "verse": "١٣ [13]",
                    "text": "ئایا نازانن ئەوانەی خزمەتی پەرستگا دەکەن لە شتەکانی پەرستگا دەخۆن، ئەوانەی خزمەتی قوربانگاش دەکەن لە قوربانگادا بەشدارن؟"
                },
                {
                    "verse": "١٤ [14]",
                    "text": "بە هەمان شێوە مەسیحی خاوەن شکۆ فەرمانی داوە، ئەوانەی کە مزگێنی ڕادەگەیەنن گوزەرانیان لەسەر مزگێنییە."
                },
                {
                    "verse": "١٥ [15]",
                    "text": "بەڵام هیچ یەکێک لەم مافانەم بەکارنەهێناوە. ئەوانەش نانووسم، تاکو بۆ من ئاوا بێت، چونکە مردنم باشترە لەوەی یەکێک شانازیم پووچەڵ بکاتەوە."
                },
                {
                    "verse": "١٦ [16]",
                    "text": "ئەگەر مزگێنی بدەم شانازیم نییە، لەبەر ئەوەی پێویستە و خراوەتە ئەستۆم. قوڕبەسەرم ئەگەر مزگێنی نەدەم!"
                },
                {
                    "verse": "١٧ [17]",
                    "text": "ئەگەر خۆبەخش ئەوە بکەم، ئەوا پاداشت دەکرێم. بەڵام ئەگەر بە ناچاری بێت، ئەوا متمانەی بریکاریەتیم دراوەتێ."
                },
                {
                    "verse": "١٨ [18]",
                    "text": "ئیتر پاداشتم چییە؟ ئەوەیە کاتێک مزگێنی دەدەم، بەخۆڕایی مزگێنی بدەم و داوای مافی تەواوی خۆم وەکو مزگێنیدەر نەکەم."
                },
                {
                    "verse": "١٩ [19]",
                    "text": "هەرچەندە سەربەستم و سەر بە هیچ کەسێک نیم، بەڵام خۆم کردە کۆیلەی هەمووان تاکو زۆر کەس بۆ مەسیح بەدەستبهێنم."
                },
                {
                    "verse": "٢٠ [20]",
                    "text": "بۆ جولەکە خۆم وەک جولەکە لێکرد، تاکو جولەکە بەدەستبهێنم. بۆ ئەوانەی لەژێر سایەی شەریعەتن ، خۆم وەک کەسێک لێکرد کە لەژێر سایەی شەریعەتدا بێت، هەرچەندە لەژێر سایەی شەریعەتدا نیم، تاکو ئەوانە بەدەستبهێنم کە لەژێر سایەی شەریعەتن."
                },
                {
                    "verse": "٢١ [21]",
                    "text": "بۆ ئەوانەی بێ شەریعەتن، خۆم وەک بێ شەریعەت لێکرد، هەرچەندە بێ شەریعەتی خودا نیم، بەڵکو لەژێر سایەی شەریعەتی مەسیحدام، تاکو ئەوانە بەدەستبهێنم کە بێ شەریعەتن."
                },
                {
                    "verse": "٢٢ [22]",
                    "text": "بۆ لاوازان بوومە لاواز، تاکو لاوازەکان بەدەستبهێنم. بۆ هەمووان بوومە هەموو شتێک، تاکو بە هەر شێوەیەک بێت هەندێک ڕزگار بکەم."
                },
                {
                    "verse": "٢٣ [23]",
                    "text": "هەموو ئەمانە لە پێناوی پەیامی ئینجیلدا دەکەم، تاکو تێیدا بەشدار بم."
                },
                {
                    "verse": "٢٤ [24]",
                    "text": "ئایا نازانن هەموو ئەوانەی لە گۆڕەپان ڕادەکەن، هەموو ڕادەکەن، بەڵام تەنها یەکێک خەڵات دەکرێت؟ کەواتە ڕابکەن تاوەکو خەڵاتەکە بەدەستبهێنن."
                },
                {
                    "verse": "٢٥ [25]",
                    "text": "هەر یەکێک ململانێ بکات لە هەموو شتێک خۆ ڕادەگرێت. ئەوانە تاکو تاجێکی لەناوچوو بەدەستبهێنن، بەڵام هی ئێمە لەناو نەچووە."
                },
                {
                    "verse": "٢٦ [26]",
                    "text": "کەواتە ڕادەکەم نەک وەکو یەکێک ئامانجی نەبێت، بۆکسێن دەکەم نەک وەک لە هەوا بدەم."
                },
                {
                    "verse": "٢٧ [27]",
                    "text": "بەڵکو لەگەڵ لەشم توند دەبم و دەیکەمە کۆیلە، نەوەک لەدوای ئەوەی بۆ خەڵکی دیکە جاڕم داوە، خۆم ڕەت بکرێمەوە."
                }
            ]
        },
        {
            "chapter": 10,
            "verses": [
                {
                    "verse": "١ [1]",
                    "text": "خوشکان، برایان، نامەوێ نەزانن کە باوباپیرانمان هەموو لەژێر هەوردا بوون و هەمووشیان دەریایان بڕی."
                },
                {
                    "verse": "٢ [2]",
                    "text": "جا هەموویان لە هەور و لە دەریادا بۆ موسا لە ئاو هەڵکێشران ،"
                },
                {
                    "verse": "٣ [3]",
                    "text": "هەمووشیان هەمان خواردنی ڕۆحییان خوارد."
                },
                {
                    "verse": "٤ [4]",
                    "text": "هەموویان هەمان خواردنەوەی ڕۆحییان خواردەوە، چونکە لەو تاشەبەردە ڕۆحییان دەخواردەوە کە دوایان کەوتبوو ، ئەو تاشەبەردەش مەسیح بوو."
                },
                {
                    "verse": "٥ [5]",
                    "text": "بەڵام خودا لە زۆربەیان ڕازی نەبوو، ئەوە بوو تەرمەکانیان لە بیابان پەرشوبڵاو بووەوە."
                },
                {
                    "verse": "٦ [6]",
                    "text": "ئەم شتانەی ڕوویاندا پەندن بۆمان، تاکو ئارەزووی خراپە نەکەین، وەک ئەوان ئارەزوویان کرد."
                },
                {
                    "verse": "٧ [7]",
                    "text": "بتپەرست مەبن وەک هەندێکیان، وەکو نووسراوە: ﴿گەل بۆ خواردن و خواردنەوە دانیشتن، پاشان بۆ ڕابواردن هەستانەوە.﴾"
                },
                {
                    "verse": "٨ [8]",
                    "text": "با داوێنپیسی نەکەین وەک هەندێکیان داوێنپیسییان کرد و لە ڕۆژێکدا بیست و سێ هەزاریان کەوت."
                },
                {
                    "verse": "٩ [9]",
                    "text": "نابێت مەسیح تاقی بکەینەوە، وەک هەندێکیان تاقییان کردەوە و مار لەناوی بردن."
                },
                {
                    "verse": "١٠ [10]",
                    "text": "بۆڵەبۆڵ مەکەن وەک هەندێکیان بۆڵەبۆڵیان کرد و فریشتەی لەناوبەر کوشتیان."
                },
                {
                    "verse": "١١ [11]",
                    "text": "جا ئەم شتانەیان وەک پەند بەسەرهات، بۆ ئاگاداری ئێمەش نووسراوە، کە لە کۆتایی زەمان دەژین."
                },
                {
                    "verse": "١٢ [12]",
                    "text": "کەواتە ئەوەی وا دەزانێت ڕاوەستاوە، با وریابێت نەکەوێت."
                },
                {
                    "verse": "١٣ [13]",
                    "text": "هیچ تاقیکردنەوەیەکتان تووش نابێت کە هاوبەش نەبێت لەنێوان مرۆڤەکاندا، بەڵام خودا دڵسۆزە، کە نایەڵێت زیاتر لە توانای خۆتان تاقی بکرێنەوە، بەڵکو لەگەڵ تاقیکردنەوە ڕێگای دەرچوون دەکاتەوە، تاکو بتوانن بەرگە بگرن."
                },
                {
                    "verse": "١٤ [14]",
                    "text": "بۆیە خۆشەویستانم، لە بتپەرستی ڕابکەن."
                },
                {
                    "verse": "١٥ [15]",
                    "text": "وەک بۆ هۆشیاران بێت دەدوێم، ئێوە حوکم بدەن لەوەی دەیڵێم:"
                },
                {
                    "verse": "١٦ [16]",
                    "text": "ئایا ئەو جامەی سوپاسگوزاری لە پێناوی سوپاسی خودا دەکەین، بەشداری نییە لە خوێنی مەسیح؟ ئەو نانەی لەتی دەکەین، بەشداری نییە لە لەشی مەسیح؟"
                },
                {
                    "verse": "١٧ [17]",
                    "text": "لەبەر ئەوەی یەک نان هەیە، ئێمە کە زۆرین، یەک لەشین، چونکە هەموومان بەشداری لە یەک ناندا دەکەین."
                },
                {
                    "verse": "١٨ [18]",
                    "text": "سەیری ئیسرائیل بکەن کە بەگوێرەی جەستەیە: ئایا ئەوانەی قوربانی دەخۆن لە قوربانگادا هاوبەش نین؟"
                },
                {
                    "verse": "١٩ [19]",
                    "text": "جا چی دەڵێم؟ ئایا ئەوەی بۆ بت سەربڕدراوە شتێکە، یان بتەکە شتێکە؟"
                },
                {
                    "verse": "٢٠ [20]",
                    "text": "نەخێر بەڵکو ئەوەی سەری دەبڕن، بۆ ڕۆحە پیسەکان سەری دەبڕن نەک بۆ خودا. جا نامەوێت لەگەڵ ڕۆحە پیسەکان هاوبەش بن."
                },
                {
                    "verse": "٢١ [21]",
                    "text": "ناتوانن جامی مەسیحی خاوەن شکۆ و جامی ڕۆحە پیسەکان بخۆنەوە. ناتوانن بەشداری خوانی خاوەن شکۆ و خوانی ڕۆحە پیسەکان بکەن."
                },
                {
                    "verse": "٢٢ [22]",
                    "text": "یاخود ئیرەیی خاوەن شکۆ هەڵدەستێنین؟ ئایا ئێمە لەو بەهێزترین؟"
                },
                {
                    "verse": "٢٣ [23]",
                    "text": "«هەموو شتێک بۆ من دروستە،» بەڵام هەموو شتێک سوودبەخش نییە. «هەموو شتێک بۆ من دروستە،» بەڵام هەموو شتێک بنیادنەر نییە."
                },
                {
                    "verse": "٢٤ [24]",
                    "text": "کەس بەدوای بەرژەوەندی خۆیدا نەگەڕێت، بەڵکو بۆ بەرژەوەندی خەڵک هەوڵ بدەن."
                },
                {
                    "verse": "٢٥ [25]",
                    "text": "ئەو گۆشتەی لە بازاڕ دەفرۆشرێت بیخۆن، ئەوەندە لێی مەکۆڵنەوە، بەبێ لێپرسینەوەی ویژدان،"
                },
                {
                    "verse": "٢٦ [26]",
                    "text": "چونکە ﴿زەوی و هەرچی تێدایە هی یەزدانە.﴾"
                },
                {
                    "verse": "٢٧ [27]",
                    "text": "ئەگەر بێباوەڕێک داوەتتان بکات و ئێوەش ویستتان بچن، جا هەرچییەکتان لەپێش دانرا بیخۆن، بێ لێکۆڵینەوە، لەبەر ویژدان."
                },
                {
                    "verse": "٢٨ [28]",
                    "text": "بەڵام ئەگەر یەکێک پێی گوتن: «ئەمە کراوەتە قوربانی بت» مەیخۆن، لەبەر ئەوەی پێی گوتن و لەبەر ویژدان،"
                },
                {
                    "verse": "٢٩ [29]",
                    "text": "دەڵێم ویژدان، هی تۆ نا، بەڵکو هی ئەوی دیکە. جا بۆچی سەربەستیم لەلایەن ویژدانێکی دیکەوە حوکم بدرێت؟"
                },
                {
                    "verse": "٣٠ [30]",
                    "text": "ئەگەر بە سوپاسکردنەوە بەشداری بکەم، ئیتر بۆچی تاوانبار دەکرێم لەسەر ئەوەی سوپاسی خودای لەسەر دەکەم؟"
                },
                {
                    "verse": "٣١ [31]",
                    "text": "بۆیە ئەگەر خواردتان یان خواردتانەوە یان هەر شتێکتان کرد، هەموو شتێک بۆ شکۆی خودا بکەن."
                },
                {
                    "verse": "٣٢ [32]",
                    "text": "بۆ جولەکە و ناجولەکە و کڵێسای خودا مەبنە کۆسپ."
                },
                {
                    "verse": "٣٣ [33]",
                    "text": "هەروەک منیش لە هەموو شتێک هەمووان ڕازی دەکەم، بەدوای بەرژەوەندی خۆمدا ناگەڕێم، بەڵکو هی زۆران، تاکو ڕزگاریان ببێت."
                }
            ]
        },
        {
            "chapter": 11,
            "verses": [
                {
                    "verse": "١ [1]",
                    "text": "لاسایی من بکەنەوە هەروەک چۆن منیش لاسایی مەسیح دەکەمەوە."
                },
                {
                    "verse": "٢ [2]",
                    "text": "جا ستایشتان دەکەم کە لە هەموو شتێکدا یادم دەکەن، ئەو دابونەریتانە دەپارێزن هەروەک پێمداون."
                },
                {
                    "verse": "٣ [3]",
                    "text": "بەڵام دەمەوێت بزانن کە سەری هەموو پیاوێک مەسیحە و سەری ژنیش پیاوە و سەری مەسیحیش خودایە."
                },
                {
                    "verse": "٤ [4]",
                    "text": "هەر پیاوێک بە سەری داپۆشراو نوێژ بکات یان پەیامی خودا ڕابگەیەنێت، ئەوا سەری خۆی شۆڕ دەکات."
                },
                {
                    "verse": "٥ [5]",
                    "text": "هەر ژنێکیش بە سەر دانەپۆشراوی نوێژ بکات یان پەیامی خودا ڕابگەیەنێت، ئەوا سەری خۆی شۆڕ دەکات، چونکە ئەو و ژنێکی سەرتاشراو هەمان شتن و یەکن."
                },
                {
                    "verse": "٦ [6]",
                    "text": "ئەگەر ژن سەری دانەپۆشێت، با قژی ببڕێت، بەڵام ئەگەر بۆ ژن شورەیی بوو قژی ببڕێت یاخود بیتاشێت، با سەری داپۆشێت."
                },
                {
                    "verse": "٧ [7]",
                    "text": "کەواتە پیاو نابێت سەری داپۆشێت، کە وێنە و شکۆی خودایە. بەڵام ژن شکۆی پیاوە،"
                },
                {
                    "verse": "٨ [8]",
                    "text": "چونکە پیاو لە ژن نەهاتووە، بەڵکو ژن لە پیاوە."
                },
                {
                    "verse": "٩ [9]",
                    "text": "پیاویش لە پێناوی ژن بەدی نەهێنراوە، بەڵکو ژن لە پێناوی پیاو."
                },
                {
                    "verse": "١٠ [10]",
                    "text": "لەبەر ئەمە و لەبەر فریشتەکان، پێویستە ژن نیشانەی دەسەڵاتی بەسەر سەرییەوە هەبێت."
                },
                {
                    "verse": "١١ [11]",
                    "text": "لەگەڵ ئەوەشدا، لە پاشایەتی مەسیحی خاوەن شکۆماندا ژن سەبارەت بە پیاو سەربەخۆ نییە و پیاویش سەبارەت بە ژن سەربەخۆ نییە،"
                },
                {
                    "verse": "١٢ [12]",
                    "text": "چونکە وەک ژن لە پیاوە، ئاواش پیاو بەهۆی ژن لەدایک دەبێت، بەڵام هەموو شتێک لە خوداوەیە."
                },
                {
                    "verse": "١٣ [13]",
                    "text": "ئێوە حوکم بۆ خۆتان بدەن: ئایا دەشێت ژن بە سەر دانەپۆشراوی نوێژ بۆ خودا بکات؟"
                },
                {
                    "verse": "١٤ [14]",
                    "text": "باشە سروشت خۆی فێرتان ناکات کە شەرمەزارییە بۆ پیاو قژی درێژ بکات،"
                },
                {
                    "verse": "١٥ [15]",
                    "text": "بەڵام بۆ ژن شکۆمەندییە ئەگەر قژی درێژ بکات؟ چونکە لە جیاتی پۆشەر قژی دراوەتێ."
                },
                {
                    "verse": "١٦ [16]",
                    "text": "بەڵام ئەگەر یەکێک حەزی لە ناکۆکییە، ئێمە و کڵێساکانی خوداش جگە لەمە نەریتێکی دیکەمان نییە."
                },
                {
                    "verse": "١٧ [17]",
                    "text": "بەم ئامۆژگارییە ستایشتان ناکەم، چونکە کۆبوونەوەکانتان زیانی لە سوود زیاترە."
                },
                {
                    "verse": "١٨ [18]",
                    "text": "پێش هەموو شتێک، دەبیستم کاتێک وەک کڵێسا کۆدەبنەوە دووبەرەکی لەنێوانتاندا هەیە و هەتا ڕادەیەکیش باوەڕ دەکەم."
                },
                {
                    "verse": "١٩ [19]",
                    "text": "بێگومان دەبێت لەنێوانتاندا ناکۆکی و دووبەرەکی هەبێت، تاکو ئەو باوەڕدارانەی کە جێی ڕەزامەندی خودان دەربکەون."
                },
                {
                    "verse": "٢٠ [20]",
                    "text": "بۆیە کاتێک کۆدەبنەوە، بۆ خواردنی شێوی مەسیحی خاوەن شکۆ نییە،"
                },
                {
                    "verse": "٢١ [21]",
                    "text": "چونکە هەریەکە زوو شێوی خۆی لە خواردندا دەبات، جا یەکێک برسی دەبێت، ئەوی دیکە سەرخۆش دەبێت."
                },
                {
                    "verse": "٢٢ [22]",
                    "text": "ئایا ماڵتان نییە تێیدا بخۆن و بخۆنەوە؟ یاخود کڵێسای خودا سووک دەکەن و ئەوانە تەریق دەکەنەوە کە هەژار و نەدارن؟ چیتان پێ بڵێم؟ ئایا لەسەر ئەمە ستایشتان بکەم؟ بێگومان نەخێر!"
                },
                {
                    "verse": "٢٣ [23]",
                    "text": "ئەوەی بە ئێوەم دا لە مەسیحی خاوەن شکۆم وەرگرتووە: ئەوە بوو عیسای خاوەن شکۆ لەو شەوەی تێیدا بە گرتن درا، نانێکی هەڵگرت،"
                },
                {
                    "verse": "٢٤ [24]",
                    "text": "سوپاسی خودای کرد و لەتی کرد و فەرمووی: «ئەمە جەستەی منە کە لە پێناوی ئێوەیە. ئەمە بۆ یادکردنەوەی من بکەن.»"
                },
                {
                    "verse": "٢٥ [25]",
                    "text": "بە هەمان شێوە پاش نانخواردن، جامەکەی هەڵگرت و فەرمووی: «ئەم جامە پەیمانی نوێیە بە خوێنی من. هەر جارێک دەیخۆنەوە، ئەمە بۆ یادکردنەوەی من بکەن.»"
                },
                {
                    "verse": "٢٦ [26]",
                    "text": "جا هەر کاتێک لەم نانەتان خوارد و لەم جامەتان خواردەوە، ئەوا مردنی عیسای خاوەن شکۆ ڕادەگەیەنن، هەتا دێتەوە."
                },
                {
                    "verse": "٢٧ [27]",
                    "text": "کەواتە ئەوەی بە شێوازێکی ناشایستە نانەکە بخوات یان لە جامەکەی مەسیحی خاوەن شکۆ بخواتەوە، ئەوا بەرامبەر بە جەستە و خوێنی مەسیحی خاوەن شکۆ تاوانبارە."
                },
                {
                    "verse": "٢٨ [28]",
                    "text": "با هەرکەسێک خۆی تاقی بکاتەوە، ئینجا لە نانەکە بخوات و لە جامەکە بخواتەوە،"
                },
                {
                    "verse": "٢٩ [29]",
                    "text": "چونکە ئەوەی بخوات و بخواتەوە و ڕێز لە جەستەی مەسیح نەگرێت، ئەوا بۆ خۆی حوکم دەخوات و دەخواتەوە."
                },
                {
                    "verse": "٣٠ [30]",
                    "text": "لەبەر ئەمەیە زۆر نەخۆش و لاوازتان تێدایە، هەندێکیش نوستوون."
                },
                {
                    "verse": "٣١ [31]",
                    "text": "بەڵام ئەگەر خۆمان حوکمی خۆمان بدایە، ئەوا حوکم نەدەدراین."
                },
                {
                    "verse": "٣٢ [32]",
                    "text": "بەڵام کاتێک مەسیحی خاوەن شکۆ حوکممان بدات، ئەوا تەمبێ دەکرێین، تاکو لەگەڵ جیهاندا تاوانبار نەکرێین."
                },
                {
                    "verse": "٣٣ [33]",
                    "text": "کەواتە ئەی خوشک و برایانم، کاتێک بۆ خواردن کۆدەبنەوە، چاوەڕێی یەکتری بکەن."
                },
                {
                    "verse": "٣٤ [34]",
                    "text": "ئەگەر یەکێک برسی بوو با لە ماڵەوە بخوات، نەوەک بۆ حوکمدان کۆببنەوە. کاتێک هاتم بۆ لاتان، ڕێنمایی زیاتریشتان دەدەمێ."
                }
            ]
        },
        {
            "chapter": 12,
            "verses": [
                {
                    "verse": "١ [1]",
                    "text": "خوشکان، برایان، نامەوێت بێ ئاگا بن لەبارەی بەهرەکانی ڕۆحی پیرۆزەوە."
                },
                {
                    "verse": "٢ [2]",
                    "text": "دەزانن کاتێک بتپەرست بوون، بەرەو بتە لاڵەکان ڕابەرایەتی و گومڕا کران."
                },
                {
                    "verse": "٣ [3]",
                    "text": "بۆیە بزانن کە کەس نییە بە ڕۆحی خودا بدوێت و بڵێت: «نەفرەت لە عیسا،» کەسیش ناتوانێت بڵێت: «عیسا پەروەردگارە،» بە ڕۆحی پیرۆز نەبێت."
                },
                {
                    "verse": "٤ [4]",
                    "text": "جۆرەها بەهرە هەیە، بەڵام هەمان ڕۆحە،"
                },
                {
                    "verse": "٥ [5]",
                    "text": "جۆرەها خزمەت هەیە، بەڵام هەمان پەروەردگارە،"
                },
                {
                    "verse": "٦ [6]",
                    "text": "جۆرەها کار هەیە، بەڵام هەمان خودایە، ئەوەی هەموو کارێک لە هەموواندا دەکات."
                },
                {
                    "verse": "٧ [7]",
                    "text": "بەڵام دەرکەوتنی بەهرەی ڕۆحی پیرۆز بۆ هەرکەسێک لە پێناو سوودمەندی گشتیی دەدرێت."
                },
                {
                    "verse": "٨ [8]",
                    "text": "جا یەکێک لە ڕێگەی ڕۆحەکەوە قسەی دانایی پێدەدرێت، بۆ یەکێکی دیکەش قسەی زانین بەگوێرەی هەمان ڕۆح."
                },
                {
                    "verse": "٩ [9]",
                    "text": "بۆ یەکێکی دیکەش باوەڕ بە هەمان ڕۆح، بۆ یەکێکی دیکە بەهرەی چاککردنەوە بە هەمان ڕۆح،"
                },
                {
                    "verse": "١٠ [10]",
                    "text": "یەکێکی دیکەش کاری پەرجوو، بۆ ئەوی دیکە ڕاگەیاندنی پەیامی خودا، بۆ ئەوی دیکە جیاکردنەوەی ڕۆحەکان، بۆ ئەوی دیکە جۆرەها زمانی ڕۆحی ، بۆ یەکێکی دیکەش لێکدانەوەی زمانەکان."
                },
                {
                    "verse": "١١ [11]",
                    "text": "ئەمانە هەمووی کاری یەک ڕۆح و هەمان ڕۆحە، بۆ هەر یەکێک بە تایبەت دابەشی دەکات، چۆن بیەوێت."
                },
                {
                    "verse": "١٢ [12]",
                    "text": "هەروەک چۆن لەش یەکە و ئەندامی زۆری هەیە، هەموو ئەندامانی لەش لەگەڵ زۆرییان یەک لەشن، مەسیحیش بەم شێوەیەیە،"
                },
                {
                    "verse": "١٣ [13]",
                    "text": "چونکە هەموومان بە یەک ڕۆح بۆ یەک جەستە لە ئاو هەڵکێشراین، جولەکە یان ناجولەکە، کۆیلە یان ئازاد، هەموومان یەک ڕۆحمان پێدرا تاکو بیخۆینەوە."
                },
                {
                    "verse": "١٤ [14]",
                    "text": "لەگەڵ ئەمەشدا لەشەکە یەک ئەندام نییە بەڵکو زۆرە."
                },
                {
                    "verse": "١٥ [15]",
                    "text": "ئەگەر قاچ بڵێت: «لەبەر ئەوەی دەست نیم، هی لەش نیم،» ئایا ئیتر هی لەش نامێنێت؟"
                },
                {
                    "verse": "١٦ [16]",
                    "text": "ئەگەر گوێ بڵێت: «لەبەر ئەوەی چاو نیم، هی لەش نیم،» ئایا ئیتر هی لەش نامێنێت؟"
                },
                {
                    "verse": "١٧ [17]",
                    "text": "ئەگەر هەموو لەش چاو بووایە، ئەی کوا بیستن؟ ئەگەر هەمووی گوێ بووایە، ئەی کوا بۆنکردن؟"
                },
                {
                    "verse": "١٨ [18]",
                    "text": "بەڵام ئێستا خودا ئەندامانی دانا، هەر یەکێک لە لەشدا، وەک ویستی."
                },
                {
                    "verse": "١٩ [19]",
                    "text": "ئەگەر هەموو یەک ئەندام بووایە، کوا لەش؟"
                },
                {
                    "verse": "٢٠ [20]",
                    "text": "جا ئێستا ئەندام زۆرن، بەڵام لەش یەکە."
                },
                {
                    "verse": "٢١ [21]",
                    "text": "چاو ناتوانێت بە دەست بڵێت: «پێویستیم پێت نییە.» یان سەر بە پێیەکان بڵێت: «پێویستیم پێتان نییە.»"
                },
                {
                    "verse": "٢٢ [22]",
                    "text": "بەڵام بە پێچەوانەوە، ئەو ئەندامەی لەش کە لاوازتر دیارە ئەوا پێویستە،"
                },
                {
                    "verse": "٢٣ [23]",
                    "text": "ئەو ئەندامەی لەش کە وا دەزانین ڕێزی کەمترە، زیاتر ڕێزی بۆ دادەنێین. ئەو ئەندامەی مایەی شەرمەزاریمانە ڕێزی تایبەتی لێ دەگرین،"
                },
                {
                    "verse": "٢٤ [24]",
                    "text": "بەڵام ئەو ئەندامانەی ڕێزدارن پێویستییان بەمە نییە. خوداش لەشی ڕێکخستووە، ڕێزی زیاتری داوەتە ئەندامی بێ ڕێز،"
                },
                {
                    "verse": "٢٥ [25]",
                    "text": "تاکو ناکۆکی لە لەشدا نەبێت، بەڵکو ئەندامەکان وەکو یەک بایەخ بە یەکتری بدەن."
                },
                {
                    "verse": "٢٦ [26]",
                    "text": "ئەگەر ئەندامێک ئازاری هەبوو، هەموو ئەندامان لەگەڵیدا ئازار دەچێژن، ئەگەر ئەندامێک ڕێزی لێنرا، هەموو ئەندامان لەگەڵیدا خۆشحاڵ دەبن."
                },
                {
                    "verse": "٢٧ [27]",
                    "text": "ئێوە لەشی مەسیحن، هەریەکەتان ئەندامی ئەون."
                },
                {
                    "verse": "٢٨ [28]",
                    "text": "خودا لە کڵێسادا خەڵکێکی دانا: یەکەم جار نێردراوان، دووەم پێغەمبەران، سێیەم فێرکاران، ئینجا پەرجووکاری، دوای ئەوە بەهرەکانی چاککردنەوە و توانای یارمەتیدان و بەڕێوەبردن و جۆرەها زمانی ڕۆحی."
                },
                {
                    "verse": "٢٩ [29]",
                    "text": "ئایا هەموو نێردراون؟ هەموو پێغەمبەرن؟ هەموو فێرکارن؟ هەموو پەرجووکارن؟"
                },
                {
                    "verse": "٣٠ [30]",
                    "text": "هەموو بەهرەی چاککردنەوەیان هەیە؟ هەموو بە زمانەکان دەدوێن؟ هەموو لێک دەدەنەوە ؟"
                },
                {
                    "verse": "٣١ [31]",
                    "text": "بەڵام تامەزرۆی بەهرەی باشتر بن. ئێستاش باشترین ڕێگاتان پیشان دەدەم."
                }
            ]
        },
        {
            "chapter": 13,
            "verses": [
                {
                    "verse": "١ [1]",
                    "text": "ئەگەر بە زمانەکانی خەڵک و فریشتە بدوێم، بەڵام خۆشەویستیم نەبێت، ئەوا بوومەتە دەهۆڵی بە گرمەگرم و زوڕنای بە زیڕەزیڕ."
                },
                {
                    "verse": "٢ [2]",
                    "text": "ئەگەر پەیامی خودا ڕابگەیەنم و هەموو نهێنی و زانیارییەک بزانم و باوەڕێکی تەواویشم هەبێت بۆ هەڵکەندنی چیا، بەڵام خۆشەویستیم نەبێت، ئەوا هیچ نیم."
                },
                {
                    "verse": "٣ [3]",
                    "text": "ئەگەر هەموو سامانم بدەمە هەژاران و هەتا سووتان لەشم دابنێم، بەڵام خۆشەویستیم نەبێت، ئەوا هیچ سوودێکم نابێت."
                },
                {
                    "verse": "٤ [4]",
                    "text": "خۆشەویستی پشوودرێژییە، خۆشەویستی نیانییە. خۆشەویستی ئیرەیی نییە، شانازی نییە، لووتبەرزی نییە."
                },
                {
                    "verse": "٥ [5]",
                    "text": "بەدڕەوشتی نییە، بۆ خۆی داوا ناکات، زوو تووڕە نابێت و خراپەکان تۆمار ناکات."
                },
                {
                    "verse": "٦ [6]",
                    "text": "بە خراپە دڵخۆش نابێت، بەڵکو بە ڕاستی دڵشاد دەبێت."
                },
                {
                    "verse": "٧ [7]",
                    "text": "خۆشەویستی بەرگەی هەموو شتێک دەگرێت، باوەڕ بە هەموو شتێک دەکات، هیوا بە هەموو شتێک دەخوازێت، بۆ هەموو شتێک ئارام دەگرێت."
                },
                {
                    "verse": "٨ [8]",
                    "text": "خۆشەویستی هەرگیز نافەوتێت، بەڵام ڕاگەیاندنی پەیامی خودا دەوەستێت، قسەکردن بە زمانە ڕۆحییەکانیش کۆتایی پێدێت، زانیاریش نامێنێت،"
                },
                {
                    "verse": "٩ [9]",
                    "text": "چونکە زانیاریمان سنووردارە، هەروەها توانای ئێمە بۆ ڕاگەیاندنی پەیامی خودا سنووردارە،"
                },
                {
                    "verse": "١٠ [10]",
                    "text": "بەڵام کاتێک تەواوەکە دێت، سنووردارییەکە نامێنێت."
                },
                {
                    "verse": "١١ [11]",
                    "text": "کە منداڵ بووم، وەک منداڵێک قسەم دەکرد، وەک منداڵێک بیرم دەکردەوە، وەک منداڵێک لێکدانەوەم دەکرد. کە بوومە پیاو، ئەوەی هی منداڵ بوو وازم لێ هێنا."
                },
                {
                    "verse": "١٢ [12]",
                    "text": "جا ئێستا لە تەمدا تەماشای ئاوێنە دەکەین، بەڵام دوایی ڕووبەڕووە. ئێستا هەندێک دەزانم، بەڵام دواتر بە تەواوی دەزانم، هەروەک چۆن تەواو ناسراوم."
                },
                {
                    "verse": "١٣ [13]",
                    "text": "ئێستا ئەم سێیانە دەمێننەوە: باوەڕ و هیوا و خۆشەویستی، بەڵام گەورەترینیان خۆشەویستییە."
                }
            ]
        },
        {
            "chapter": 14,
            "verses": [
                {
                    "verse": "١ [1]",
                    "text": "بەدوای خۆشەویستی بکەون، تامەزرۆی بەهرەکانی ڕۆحی پیرۆز بن، بە تایبەتی ڕاگەیاندنی پەیامی خودا."
                },
                {
                    "verse": "٢ [2]",
                    "text": "ئەوەی بە زمانی ڕۆحی دەدوێت، قسە بۆ خەڵک ناکات، بەڵکو بۆ خودا، کەس لێی تێناگات، چونکە بە ڕۆحی پیرۆز باسی نهێنی دەکات."
                },
                {
                    "verse": "٣ [3]",
                    "text": "بەڵام ئەوەی پەیامی خودا ڕادەگەیەنێت، ئەوە بۆ بنیادنان و هاندان و دڵنەوایی خەڵک دەدوێت."
                },
                {
                    "verse": "٤ [4]",
                    "text": "ئەوەی بە زمان دەدوێت، خۆی بنیاد دەنێت، بەڵام ئەوەی پەیامی خودا ڕادەگەیەنێت، ئەوا کڵێسا بنیاد دەنێت."
                },
                {
                    "verse": "٥ [5]",
                    "text": "حەز دەکەم هەمووتان بە زمانەکان بدوێن، بەڵام باشترە پەیامی خودا ڕابگەیەنن. ئەوەی پەیامی خودا ڕادەگەیەنێت گەورەترە لەوەی بە زمانەکان دەدوێت، مەگەر لێکی بداتەوە، تاکو کڵێسا بنیادنانی دەستبکەوێت."
                },
                {
                    "verse": "٦ [6]",
                    "text": "ئێستا ئەی خوشک و برایانم، ئەگەر هاتمە لاتان و بە زمانەکان دوام، چ سوودێکم بۆتان دەبێت، مەگەر بە ئاشکراکراوێک یان بە زانیارییەک یان بە پەیامێک لە خوداوە یان بە فێرکردنێک بۆتان بدوێم؟"
                },
                {
                    "verse": "٧ [7]",
                    "text": "تەنانەت ئەو شتە بێ ڕۆحانەی دەنگ دەردەکەن، شمشاڵ یان قیسارە، ئەگەر ئاوازی جیاواز نەدات، چۆن بزانرێت ئەوەی دەژەنرێت شمشاڵە یان قیسارەیە؟"
                },
                {
                    "verse": "٨ [8]",
                    "text": "ئەگەر کەڕەنا دەنگێکی ڕوون نەدات، کێ بۆ شەڕ خۆی ئامادە دەکات؟"
                },
                {
                    "verse": "٩ [9]",
                    "text": "ئێوەش ئاوا، ئەگەر بە زمان قسەیەکی ڕوون نەکەن، ئەوەی گوتراوە چۆن دەزانرێ؟ چونکە هەر لە هەوادا دەدوێن."
                },
                {
                    "verse": "١٠ [10]",
                    "text": "بێگومان لە جیهاندا چەندین جۆر زمان هەیە و هیچیان بێ واتا نین."
                },
                {
                    "verse": "١١ [11]",
                    "text": "بۆیە ئەگەر لەو زمانە تێنەگەم کە قسەی پێ دەکرێت، بۆ قسەکەر دەبمە بەربەری ، قسەکەریش بەربەرییە بۆ من،"
                },
                {
                    "verse": "١٢ [12]",
                    "text": "ئێوەش بە هەمان شێوەن. لەبەر ئەوەی بە پەرۆشن بۆ بەهرەکانی ڕۆحی پیرۆز، کەواتە هەوڵ بدەن لەو بەهرانە زیاد بکەن کە لە پێناوی بنیادنانی کڵێسایە."
                },
                {
                    "verse": "١٣ [13]",
                    "text": "لەبەر ئەم هۆیە ئەوەی بە زمان دەدوێت، با نوێژ بکات تاکو لێکی بداتەوە،"
                },
                {
                    "verse": "١٤ [14]",
                    "text": "چونکە ئەگەر بە زمانێک نوێژ بکەم، ڕۆحم نوێژ دەکات، بەڵام مێشکم بێ بەروبوومە."
                },
                {
                    "verse": "١٥ [15]",
                    "text": "کەواتە چی بکەم؟ بە ڕۆح نوێژ دەکەم، هەروەها بە مێشکیشم نوێژ دەکەم. بە ڕۆح گۆرانی دەڵێم، هەروەها بە مێشکیشم گۆرانی دەڵێم."
                },
                {
                    "verse": "١٦ [16]",
                    "text": "ئەگینا، ئەگەر بە ڕۆحی پیرۆز ستایشی خودا بکەیت، چۆن کەسێکی ناشارەزا بە سوپاسکردنەکەت بڵێت «ئامین»، کە نازانێت تۆ چی دەڵێی؟"
                },
                {
                    "verse": "١٧ [17]",
                    "text": "سوپاسکردنەکەت باشە، بەڵام نابێتە مایەی بنیادنانی کەسێکی دیکە."
                },
                {
                    "verse": "١٨ [18]",
                    "text": "سوپاسی خودا دەکەم کە لە هەمووتان زیاتر بە زمانەکان دەدوێم،"
                },
                {
                    "verse": "١٩ [19]",
                    "text": "بەڵام لە کڵێسادا، ئەو پێنج وشە ڕوونەی کە دەبێتە هۆی فێرکردنی خەڵکی، باشترە لە دە هەزار وشەی بە زمانێک."
                },
                {
                    "verse": "٢٠ [20]",
                    "text": "خوشکان، برایان، لە بیرکردنەوەدا منداڵ مەبن. لە خراپەدا وەک منداڵ بێبەری بن، بەڵام لە بیرکردنەوەدا پێگەیشتوو بن."
                },
                {
                    "verse": "٢١ [21]",
                    "text": "لە تەوراتدا نووسراوە: «یەزدان دەفەرموێ، «﴿بە زمانی بێگانەکان و بە لێوی نامۆکان قسە بۆ ئەم گەلە دەکەم، لەگەڵ ئەوەش گوێم لێ ناگرن.﴾ »"
                },
                {
                    "verse": "٢٢ [22]",
                    "text": "کەواتە زمانەکان نیشانەن، نەک بۆ باوەڕداران، بەڵکو بۆ بێباوەڕان، بەڵام ڕاگەیاندنی پەیامی خودا بۆ بێباوەڕان نییە، بەڵکو بۆ باوەڕدارانە."
                },
                {
                    "verse": "٢٣ [23]",
                    "text": "بۆیە ئەگەر کڵێسا هەموو بەیەکەوە کۆبوونەوە و هەموو بە زمانەکان بدوێن، هەرکەسێکی ناشارەزا یان بێباوەڕێک بێتە ژوورەوە، ئایا ناڵێت کە ئێوە وڕێنە دەکەن؟"
                },
                {
                    "verse": "٢٤ [24]",
                    "text": "بەڵام ئەگەر هەموو پەیامی خودا ڕابگەیەنن و یەکێکی بێباوەڕ یاخود کەسێکی ناشارەزا بێتە ژوورەوە، لەبەردەم هەمووان ویژدانی تاوانباری دەکات، لەلایەن هەمووانەوە حوکم دەدرێت،"
                },
                {
                    "verse": "٢٥ [25]",
                    "text": "نهێنییەکانی دڵی ئاشکرا دەبێت، کڕنۆش دەبات و خودا دەپەرستێت، ڕایدەگەیەنێت: «بەڕاستی خودا لەنێوتاندایە!»"
                },
                {
                    "verse": "٢٦ [26]",
                    "text": "ئەی خوشک و برایان، ئیتر چی بڵێین؟ کاتێک کۆدەبنەوە هەر یەکێک لە ئێوە زەبوورێک، فێرکردنێک ئاشکراکردنێک، زمانێک یان لێکدانەوەیەکی هەیە. با هەموو شتێک بۆ بنیادنان بێت."
                },
                {
                    "verse": "٢٧ [27]",
                    "text": "ئەگەر کەسانێک بە زمانێک بدوێن، با دوو یان ئەوپەڕی سێ کەس بن و لەدوای یەک بدوێن، کەسێکیش لێکی بداتەوە."
                },
                {
                    "verse": "٢٨ [28]",
                    "text": "بەڵام ئەگەر لێکدەرەوە نەبوو، با لە کڵێسا بێدەنگ بێت، بۆ خۆی و بۆ خودا بدوێت."
                },
                {
                    "verse": "٢٩ [29]",
                    "text": "با دوو یان سێ پێغەمبەر بدوێن، ئەوانی دیکەش وتەکانیان هەڵبسەنگێنن."
                },
                {
                    "verse": "٣٠ [30]",
                    "text": "بەڵام ئەگەر ئاشکراکردنێک بۆ یەکێک لە دانیشتووان هات، با یەکەمیان بێدەنگ بێت،"
                },
                {
                    "verse": "٣١ [31]",
                    "text": "چونکە هەمووتان دەتوانن یەک بە یەک پەیامی خودا ڕابگەیەنن، تاکو هەموو فێربن و هانبدرێن."
                },
                {
                    "verse": "٣٢ [32]",
                    "text": "ڕۆحی پێغەمبەران بۆ پێغەمبەران ملکەچە،"
                },
                {
                    "verse": "٣٣ [33]",
                    "text": "چونکە خودا خودای شێواندن نییە، بەڵکو خودای ئاشتییە. هەروەک لە هەموو کڵێساکانی گەلی پیرۆزی خودا،"
                },
                {
                    "verse": "٣٤ [34]",
                    "text": "با ژنان لە کڵێساکاندا بێدەنگ بن، چونکە ڕێیان پێنەدراوە بدوێن، بەڵکو وەک تەوراتیش دەفەرموێ با ملکەچ بن."
                },
                {
                    "verse": "٣٥ [35]",
                    "text": "بەڵام ئەگەر ویستیان شتێک فێربن، لە ماڵەوە لە مێردەکانیان بپرسن، چونکە شورەییە بۆ ژن لە کڵێسادا بدوێت."
                },
                {
                    "verse": "٣٦ [36]",
                    "text": "ئایا پەیامی خودا لە ئێوەوە سەرچاوەی گرتووە، یان تەنها بۆ ئێوە هاتووە؟"
                },
                {
                    "verse": "٣٧ [37]",
                    "text": "ئەگەر یەکێک خۆی بە پێغەمبەر یان کەسێکی ڕۆحانی بزانێت، با باش بزانێت ئەوەی بۆتان دەنووسم ڕاسپاردەی مەسیحی باڵادەستە."
                },
                {
                    "verse": "٣٨ [38]",
                    "text": "بەڵام ئەگەر یەکێک پشتگوێی خست، با هەر پشتگوێ بخرێت."
                },
                {
                    "verse": "٣٩ [39]",
                    "text": "کەواتە خوشک و برایانم، تامەزرۆی ڕاگەیاندنی پەیامی خودا بن و ڕێگری مەکەن لە دوان بە زمانەکان."
                },
                {
                    "verse": "٤٠ [40]",
                    "text": "بەڵام با هەموو شتێک بە دروستی و ڕێکوپێکی بێت."
                }
            ]
        },
        {
            "chapter": 15,
            "verses": [
                {
                    "verse": "١ [1]",
                    "text": "ئەی خوشک و برایانم، دەمەوێ ئەو مزگێنییەتان بیربخەمەوە کە پێم ڕاگەیاندن، ئەوەی وەرتانگرت و هەتا ئێستا لەسەری چەسپاون."
                },
                {
                    "verse": "٢ [2]",
                    "text": "بەهۆی ئەم مزگێنییەوە ئێوە ڕزگارتان دەبێت، ئەگەر دەستتان بەو پەیامەوە گرت کە پێم ڕاگەیاندن. ئەگینا بێ سوود باوەڕتان هێناوە."
                },
                {
                    "verse": "٣ [3]",
                    "text": "ئەوەم پێدان کە یەکەمین و گرنگترینە و منیش وەرمگرتبوو: کە مەسیح لە پێناوی گوناهەکانمان مرد بەگوێرەی نووسراوە پیرۆزەکان ،"
                },
                {
                    "verse": "٤ [4]",
                    "text": "ئەو نێژرا و لە ڕۆژی سێیەم هەستایەوە بەگوێرەی نووسراوە پیرۆزەکان،"
                },
                {
                    "verse": "٥ [5]",
                    "text": "ئینجا بۆ پەترۆس و دوایی بۆ دوازدە قوتابییەکەی دەرکەوت."
                },
                {
                    "verse": "٦ [6]",
                    "text": "پاش ئەوە بە یەک جار بۆ زیاتر لە پێنج سەد لە خوشک و برایان دەرکەوت کە زۆربەیان هەتا ئێستا ماون، بەڵام هەندێکیان نوستوون ،"
                },
                {
                    "verse": "٧ [7]",
                    "text": "دوای ئەوە بۆ یاقوب دەرکەوت، ئینجا بۆ هەموو نێردراوان،"
                },
                {
                    "verse": "٨ [8]",
                    "text": "پاش هەمووان بۆ منیش دەرکەوت، من وەک منداڵێک بووم کە بە ناکامی لەدایک ببووم."
                },
                {
                    "verse": "٩ [9]",
                    "text": "لەڕاستیدا من بچووکترین نێردراوم و شایانی ئەوە نیم بە نێردراو ناوببردرێم، لەبەر ئەوەی من کڵێسای خودام چەوساندووەتەوە."
                },
                {
                    "verse": "١٠ [10]",
                    "text": "بەڵام بەهۆی نیعمەتی خوداوە من ئەوەم کە هەم، هەروەها نیعمەتی ئەو بۆ من بێ سوود نەبوو، بەڵکو من لە هەموو نێردراوانی دیکە ماندووتر بووم، بەڵام من نا، بەڵکو نیعمەتی خودا بوو کە لەگەڵمدایە."
                },
                {
                    "verse": "١١ [11]",
                    "text": "ئیتر من بم یاخود ئەوان، ئاوا ڕادەگەیەنین و ئاواش باوەڕتان هێنا."
                },
                {
                    "verse": "١٢ [12]",
                    "text": "بەڵام ئەگەر ڕاگەیەنراوە کە مەسیح لەنێو مردووان هەستێنرایەوە، ئیتر چۆن هەندێکتان دەڵێن مردووان زیندوو نابنەوە؟"
                },
                {
                    "verse": "١٣ [13]",
                    "text": "ئەگەر هەستانەوە لەنێو مردووان نەبێت، ئەوا تەنانەت مەسیحیش هەڵنەستێنراوەتەوە."
                },
                {
                    "verse": "١٤ [14]",
                    "text": "ئەگەر مەسیح هەڵنەستێنرابێتەوە، ئەوسا مزگێنیدانمان بێ سوود دەبێت، باوەڕی ئێوەش هیچ سوودی نابێت."
                },
                {
                    "verse": "١٥ [15]",
                    "text": "ئێمەش دەبینە شایەتی درۆزن بۆ خودا، چونکە ئێمە سەبارەت بە خودا شایەتیمان دا کە مەسیحی هەستاندووەتەوە، بەڵام ئەگەر مردووان هەڵنەستنەوە، هەڵینەستاندووەتەوە."
                },
                {
                    "verse": "١٦ [16]",
                    "text": "ئەگەر مردووان هەڵنەستێنرێنەوە، کەواتە مەسیحیش هەڵنەستێنراوەتەوە."
                },
                {
                    "verse": "١٧ [17]",
                    "text": "ئەگەر مەسیح لەنێو مردووان هەڵنەستێنرابێتەوە، ئەوسا باوەڕتان پووچ دەبێت و ئێوە هێشتا لە گوناهەکانتاندان."
                },
                {
                    "verse": "١٨ [18]",
                    "text": "کەواتە ئەو باوەڕدارانەی کە بە یەکبوون لەگەڵ مەسیحدا نوستوون ، لەناوچوون."
                },
                {
                    "verse": "١٩ [19]",
                    "text": "ئەگەر بێتو تەنها لەم ژیانە هیوامان بە مەسیح بێت، ئەوا ئێمە نەگبەتترین خەڵک دەبین لەنێو مرۆڤ."
                },
                {
                    "verse": "٢٠ [20]",
                    "text": "بەڵام لە ڕاستیدا مەسیح لەنێو مردووان هەستایەوە و بووە نۆبەرەی نوستووان."
                },
                {
                    "verse": "٢١ [21]",
                    "text": "هەروەک مردن بەهۆی مرۆڤێکەوە بوو، هەستانەوەی مردووانیش بەهۆی مرۆڤێکەوەیە."
                },
                {
                    "verse": "٢٢ [22]",
                    "text": "هەروەها چۆن هەموو بەهۆی ئادەمەوە دەمرن، بە هەمان شێوە هەموو ئەوانەش کە لەگەڵ مەسیحدا بوونەتە یەک، زیندوو دەکرێنەوە."
                },
                {
                    "verse": "٢٣ [23]",
                    "text": "بەڵام هەر یەکە بە نۆرەی خۆی: یەکەم جار مەسیح وەک نۆبەرە، ئینجا لە کاتی هاتنی، ئەوانەی هی مەسیحن،"
                },
                {
                    "verse": "٢٤ [24]",
                    "text": "دوای ئەمە کۆتایی دێت، کاتێک پاشایەتییەکە ڕادەستی خودای باوک دەکات، پاش ئەوەی هەموو سەرکردایەتی و دەسەڵات و هێزێکی لەناوبرد،"
                },
                {
                    "verse": "٢٥ [25]",
                    "text": "چونکە دەبێ پاشایەتی بکات، هەتا هەموو دوژمنانی دەخاتە ژێر پێیەوە."
                },
                {
                    "verse": "٢٦ [26]",
                    "text": "دوا دوژمن کە لەناودەبردرێت، مردنە."
                },
                {
                    "verse": "٢٧ [27]",
                    "text": "هەروەک نووسراوە پیرۆزەکان دەڵێن: ﴿هەموو شتێکت خستووەتە ژێر پێی ئەو.﴾ بەڵام کاتێک دەفەرموێ ﴿هەموو شتێکت خستووەتە ژێر پێی،﴾ ڕوونە کە ئەمە خودی خودا ناگرێتەوە، چونکە خودا هەموو شتێکی ملکەچی مەسیح کردووە."
                },
                {
                    "verse": "٢٨ [28]",
                    "text": "کاتێک هەمووی ملکەچی کرد، ئەوسا کوڕەکەش خۆی ملکەچی ئەوە دەبێت کە هەمووی ملکەچی کردووە، تاکو خودا ببێتە هەموو شتێک لە هەموو شتێکدا."
                },
                {
                    "verse": "٢٩ [29]",
                    "text": "ئەگینا ئەوانەی لە جیاتی مردووان لە ئاو هەڵدەکێشرێن چی دەکەن؟ ئەگەر مردووان هەرگیز هەڵناستێنرێنەوە، جا بۆچی لە پێناو مردووان لە ئاو هەڵدەکێشرێن؟"
                },
                {
                    "verse": "٣٠ [30]",
                    "text": "بۆچی ئێمە هەموو کاتێک خۆمان دەخەینە مەترسییەوە؟"
                },
                {
                    "verse": "٣١ [31]",
                    "text": "ئەی خوشک و برایانم، ڕۆژانە بەرەنگاری مردن دەبمەوە، وەک بە دڵنیاییەوە شانازیتان پێوە دەکەم، بەهۆی عیسای مەسیحی خاوەن شکۆمان."
                },
                {
                    "verse": "٣٢ [32]",
                    "text": "ئەگەر بە بیرکردنەوەی مرۆڤ بێت کاتێک لە ئەفەسۆس بەرەنگاری دڕندەکان بوومەوە، چ سوودێکم دەبوو؟ ئەگەر مردووان هەڵنەستنەوە: ﴿با بخۆین و بخۆینەوە، چونکە سبەی دەمرین.﴾"
                },
                {
                    "verse": "٣٣ [33]",
                    "text": "هەڵمەخەڵەتێن: «پەیوەندی خراپ ڕەوشتی جوان تێکدەدات.»"
                },
                {
                    "verse": "٣٤ [34]",
                    "text": "هۆش بهێننەوە بەر خۆتان هەروەک پێویستە، گوناه مەکەن، چونکە هەندێکتان زانیاریتان سەبارەت بە خودا نییە. ئەمە بۆ شەرمەزاربوونتان دەڵێم."
                },
                {
                    "verse": "٣٥ [35]",
                    "text": "لەوانەیە کەسێک بڵێت: «چۆن مردووان هەڵدەستێنرێنەوە؟ بە چ جۆرە جەستەیەکەوە دێنەوە؟»"
                },
                {
                    "verse": "٣٦ [36]",
                    "text": "ئەی گێل! ئەوەی دەیچێنیت، زیندوو نابێتەوە ئەگەر نەمرێت."
                },
                {
                    "verse": "٣٧ [37]",
                    "text": "ئەوەی دەیچێنیت، ئەو لەشە نییە کە دەردەکەوێت، بەڵکو تەنها دەنکێکە، جا گەنم بێت یاخود هەر تۆوێکی دیکە."
                },
                {
                    "verse": "٣٨ [38]",
                    "text": "بەڵام خودا ئەو لەشەی دەداتێ کە خۆی دەیەوێ، هەر جۆرە تۆوێک لەشێکی تایبەتی داوەتێ."
                },
                {
                    "verse": "٣٩ [39]",
                    "text": "هەموو جەستەیەک وەکو یەک نییە، مرۆڤ جەستەیەکی هەیە، ئاژەڵ جەستەیەکی دیکە، باڵندە جەستەیەک و ماسی جەستەیەکی دیکە."
                },
                {
                    "verse": "٤٠ [40]",
                    "text": "تەنی ئاسمانی هەیە و تەنی زەمینیش هەیە، بەڵام شکۆی تەنە ئاسمانییەکان شتێکە و شکۆی تەنە زەمینییەکانیش شتێکی دیکەیە."
                },
                {
                    "verse": "٤١ [41]",
                    "text": "شکۆی خۆر شتێکە و شکۆی مانگ شتێکە، شکۆی ئەستێرەش شتێکی دیکەیە، ئەستێرەش لەگەڵ ئەستێرە شکۆی جیاوازی خۆیان هەیە."
                },
                {
                    "verse": "٤٢ [42]",
                    "text": "بۆ هەستانەوەی مردووانیش بە هەمان شێوە دەبێت: لە فەوتاوی دەچێنرێت، لە نەفەوتاوی هەڵدەستێنرێتەوە."
                },
                {
                    "verse": "٤٣ [43]",
                    "text": "لە سووکایەتی دەچێنرێت، لە شکۆمەندی هەڵدەستێنرێتەوە. لە لاوازی دەچێنرێت، لە هێز هەڵدەستێنرێتەوە."
                },
                {
                    "verse": "٤٤ [44]",
                    "text": "بە لەشی سروشتی دەچێنرێت، بە لەشی ڕۆحی هەڵدەستێنرێتەوە. ئەگەر لەشی سروشتی هەیە، لەشی ڕۆحیش هەیە."
                },
                {
                    "verse": "٤٥ [45]",
                    "text": "ئاواش نووسراوە: ﴿پیاوی یەکەم، ئادەم بووە گیانێکی زیندوو.﴾ بەڵام دوا ئادەم، ڕۆحێکە ژیان دەبەخشێت."
                },
                {
                    "verse": "٤٦ [46]",
                    "text": "بەڵام ڕۆحییەکە ئەوەی یەکەم نییە، بەڵکو لەشی سروشتییە و ئەوەی دواتر ڕۆحییە."
                },
                {
                    "verse": "٤٧ [47]",
                    "text": "مرۆڤی یەکەم لە خۆڵی زەوی بوو، مرۆڤی دووەم لە ئاسمانەوەیە."
                },
                {
                    "verse": "٤٨ [48]",
                    "text": "ئەوانەی لە خۆڵن، لەو کەسە دەچن کە لە خۆڵەوە هاتووە. ئاسمانییەکانیش لەو کەسە دەچن کە لە ئاسمانەوە هاتووە."
                },
                {
                    "verse": "٤٩ [49]",
                    "text": "وەک چۆن ئەو وێنەیەمان وەرگرتووە کە لە خۆڵ بوو، بە هەمان شێوە وێنەی ئاسمانی وەردەگرین."
                },
                {
                    "verse": "٥٠ [50]",
                    "text": "ئەی خوشک و برایانم، پێتان دەڵێم کە گۆشت و خوێن ناتوانێت ببێتە میراتگری شانشینی خودا، هەروەها فەوتاو نابێتە میراتگری نەفەوتاو."
                },
                {
                    "verse": "٥١ [51]",
                    "text": "ئەوەتا نهێنییەکتان پێ دەڵێم: هەموومان ناخەوین، بەڵکو هەموومان دەگۆڕدرێین،"
                },
                {
                    "verse": "٥٢ [52]",
                    "text": "لە ساتێکدا، لە چاوتروکانێک، کاتێک دوا کەڕەنا لێدەدرێت. لەبەر ئەوەی کەڕەنا دەنگ دەداتەوە، مردووانیش بێ فەوتان هەڵدەستێنرێنەوە، ئێمەش دەگۆڕدرێین،"
                },
                {
                    "verse": "٥٣ [53]",
                    "text": "چونکە هەر دەبێ ئەو سروشتە فەوتاوە نەفەوتاوی بپۆشێت و سروشتی مردوو نەمری بپۆشێت."
                },
                {
                    "verse": "٥٤ [54]",
                    "text": "کاتێک فەوتاو نەفەوتاویی دەپۆشێت و مردن نەمریی دەپۆشێت، ئەوسا وشەی نووسراو دێتە دی: ﴿مردن بە سەرکەوتن لووش دراوە.﴾"
                },
                {
                    "verse": "٥٥ [55]",
                    "text": "﴿ئەی مردن، کوا سەرکەوتنت؟ ئەی مردن، کوا پێوەدانت؟﴾"
                },
                {
                    "verse": "٥٦ [56]",
                    "text": "جا پێوەدانی مردن گوناهە، هێزی گوناهیش شەریعەتە."
                },
                {
                    "verse": "٥٧ [57]",
                    "text": "بەڵام سوپاس بۆ خودا! لە ڕێگەی عیسای مەسیحی خاوەن شکۆمان سەرکەوتن بە ئێمە دەبەخشێت."
                },
                {
                    "verse": "٥٨ [58]",
                    "text": "کەواتە، ئەی خوشک و برایانی خۆشەویستم، چەسپاو و جێگیر بن. خۆتان بە تەواوی بۆ کاری عیسای خاوەن شکۆ تەرخان بکەن، چونکە دەزانن ئەو ڕەنجە بەفیڕۆ ناڕوات کە ئێوە بە یەکبوون لەگەڵ عیسای خاوەن شکۆدا دەیکێشن."
                }
            ]
        },
        {
            "chapter": 16,
            "verses": [
                {
                    "verse": "١ [1]",
                    "text": "بەڵام لەبارەی کۆمەک بۆ گەلی پیرۆزی خودا، چۆن کڵێساکانی گەلاتیام ڕاسپاردووە، ئێوەش ئاوا بکەن."
                },
                {
                    "verse": "٢ [2]",
                    "text": "لە سەرەتای هەر هەفتەیەک با هەریەکەتان چەندی لە توانادایە بیخاتە لایەک، تاکو کۆمەکەکە ئەو کاتە نەبێت کە دەگەمە لاتان."
                },
                {
                    "verse": "٣ [3]",
                    "text": "کاتێک گەیشتمە لاتان، جا ئەوانەی پەسەندکراون بە نامەوە دەیاننێرم تاکو دیارییەکانتان بگەیەننە ئۆرشەلیم."
                },
                {
                    "verse": "٤ [4]",
                    "text": "ئەگەر بە باشم زانی کە منیش بچم، ئەوا لەگەڵ من دەچن."
                },
                {
                    "verse": "٥ [5]",
                    "text": "کاتێک لە مەکدۆنیا تێپەڕیم دێمە لاتان، چونکە بە مەکدۆنیادا تێدەپەڕم."
                },
                {
                    "verse": "٦ [6]",
                    "text": "لەوانەیە ماوەیەک لەلاتان بم، یاخود هەموو زستان، تاکو ڕێگای گەشتم بۆ ئاسان بکەن بۆ هەر شوێنێک کە بۆی دەچم،"
                },
                {
                    "verse": "٧ [7]",
                    "text": "چونکە ئەم جارە نامەوێت تەنها بە سەرپێیی بتانبینم، بەڵکو هیوادارم ئەگەر عیسای خاوەن شکۆ خواستی لەسەر بێت ماوەیەک لەلاتان بمێنمەوە."
                },
                {
                    "verse": "٨ [8]",
                    "text": "بەڵام هەتا ڕۆژی پەنجایەمین لە ئەفەسۆس دەمێنمەوە،"
                },
                {
                    "verse": "٩ [9]",
                    "text": "چونکە دەرگایەکی پان و بەرینم لێ کراوەتەوە بۆ خزمەتێکی کاریگەر، هەرچەندە دوژمنێکی زۆریشم هەیە."
                },
                {
                    "verse": "١٠ [10]",
                    "text": "ئەگەر تیمۆساوس هات، ئاگاداربن با لەلاتان بەبێ ترس بێت ، چونکە کاری یەزدان دەکات، وەک منیش دەیکەم."
                },
                {
                    "verse": "١١ [11]",
                    "text": "با کەس بە سووکی سەیری نەکات، بەڵکو بە ئاشتی بینێرنەوە لام، چونکە من و برایان چاوەڕێی دەکەین."
                },
                {
                    "verse": "١٢ [12]",
                    "text": "هەروەها سەبارەت بە ئەپۆلۆسی برامان، زۆر پاڕامەوە کە لەگەڵ برایان بێتە لاتان، ئەو هەرگیز نەیویست ئێستا بێتە لاتان، بەڵام کە بۆی ڕێککەوت، دێت."
                },
                {
                    "verse": "١٣ [13]",
                    "text": "ئێشک بگرن، لە باوەڕ بچەسپێن، ئازا و بەهێز بن."
                },
                {
                    "verse": "١٤ [14]",
                    "text": "هەرچییەک دەکەن لە خۆشەویستییەوە بیکەن."
                },
                {
                    "verse": "١٥ [15]",
                    "text": "ئێوە دەزانن ماڵی ستیفاناس لە ئەخایا پێشەبەرە بوون و خۆیان بۆ خزمەتکردنی گەلی پیرۆزی خودا تەرخان کردبوو. خوشکان و برایان، لێتان دەپاڕێمەوە،"
                },
                {
                    "verse": "١٦ [16]",
                    "text": "کە ئێوەش ملکەچی وەک ئەوانە بن، هەموو ئەوانەی لەگەڵیان ئیش دەکەن و ماندوو دەبن."
                },
                {
                    "verse": "١٧ [17]",
                    "text": "بە هاتنی ستیفاناس و فەرتوناتۆس و ئەخایکۆس دڵشاد بووم، چونکە شوێنی ئێوەیان گرتەوە."
                },
                {
                    "verse": "١٨ [18]",
                    "text": "هەروەها چونکە ئەوان ڕۆحی من و ئێوەیان گەشاندەوە. بۆیە ئەو جۆرە کەسانە بناسن."
                },
                {
                    "verse": "١٩ [19]",
                    "text": "کڵێساکانی ئاسیا سڵاوتان لێدەکەن. ئەکیلا و پریسکیلا، لەگەڵ ئەو کڵێسایەی لە ماڵەکەیانن بە ناوی عیسای خاوەن شکۆوە بە گەرمی سڵاوتان لێدەکەن."
                },
                {
                    "verse": "٢٠ [20]",
                    "text": "هەموو خوشک و برایان سڵاوتان لێدەکەن. بە ماچی پیرۆز سڵاو لە یەکتری بکەن."
                },
                {
                    "verse": "٢١ [21]",
                    "text": "من پۆڵسم، ئەم سڵاوە دەستخەتی خۆمە."
                },
                {
                    "verse": "٢٢ [22]",
                    "text": "بەڵێ ئەو کەسەی عیسای خاوەن شکۆی خۆشناوێت با نەفرەتی لێ بێت! ئەی پەروەردگار، وەرە!"
                },
                {
                    "verse": "٢٣ [23]",
                    "text": "نیعمەتی عیسای مەسیحی خاوەن شکۆتان لەگەڵ بێت."
                },
                {
                    "verse": "٢٤ [24]",
                    "text": "خۆشەویستیی من لەگەڵ هەمووتان بێت کە لەگەڵ عیسای مەسیحدا یەکن. ئامین."
                }
            ]
        }
    ]
}